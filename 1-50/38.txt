
Proverbs Chapter 6: अध्याय 6

इस अध्याय में अलग-अलग विषयों पर प्रवोधन है। इसके आरम्भ में व्यापार जगत के लिए परामर्श है — विश्वासियों और अविश्वासियों दोनों के लिए। ये व्यापारियों के लिए अच्छे सिद्धान्त हैं। परमेश्वर ने सबके लिए अच्छी बातें कही हैं — विश्वासियों और अविश्वासियों दोनों के लिए।
----------------

Topic: व्यापार के उत्तम सिद्धान्त

नीतिवचन 6:1–2, हे मेरे पुत्र, यदि तू अपने पड़ोसी का उत्तरदायी हुआ हो, अथवा परदेशी के लिये हाथ पर हाथ मार कर उत्तरदायी हुआ हो, तो तू अपने ही मुँह के वचनों से फँसा, और अपने ही मुँह की बातों से पकड़ा गया।

यहाँ दो बातों की चर्चा की गई है जो किसी भी समय के लिए अच्छा परामर्श है। किसी मित्र के साथ समझौता करने में सावधान रहें। किसी अनजान मनुष्य के साथ साझेदारी नहीं करना। एक अविश्वासी भी यदि इस सुझाव को माने तो लाभ में ही रहेगा।

दूसरा पद कहता है कि यह घमण्ड करता है। यदि कोई किसी के साथ समझौता करता है तो वह यह दिखाना चाहता है कि वह बड़ा आदमी है और वह पैसों के विषय बड़प्पन दिखाना चाहता है। हमें इससे सावधान रहना है।

नीतिवचन 6:3 — इसलिये हे मेरे पुत्र, एक काम कर, अर्थात् तू, जो अपने पड़ोसी के हाथ में पड़ चुका है, तो जा, उसको साष्टांग प्रणाम करके मना ले।

उसके पास जाकर हिसाब साफ करने से मत डर। अपने मित्र को थामने में और धीरे से सँभलने में सावधानी रख। वह ठीक यही कह रहा है। आगे आनेवाले नीतिवचनों में भी वह यही कहेगा।

नीतिवचन 6:4–5, तू, न तो अपनी आँखों में नींद, और न अपनी पलकों में झपकी आने दे; और अपने आप को हरिणी के समान शिकारी के हाथ से, और चिड़िया के समान पिंजिमार के हाथ से छुड़ा।

अब वह इसका विपरीत पक्ष प्रस्तुत करेगा। व्यापार में कहने और करने में सावधान तो रहना ही है परन्तु चींटियों से भी कुछ सीखना आवश्यक है।

नीतिवचन 6:6–8, हे आलसी, चींटियों के पास जा; उनके काम पर ध्यान दे, और बुद्धिमान हो। उनके न तो कोई न्यायी होता है, न प्रधान, और न प्रभुता करनेवाला, तौभी वे अपना आहार धूपकाल में संचय करती हैं, और कटनी के समय अपनी भोजनवस्तु बटोरती हैं।

चींटी छोटी तो है परन्तु बड़ी अच्छी शिक्षक है। वह हमें महान सत्यों का प्रकाशन प्रदान करती है। एक सत्य तो यह है कि वह किसी भी काम में अत्यधिक परिश्रमी है। परमेश्वर की सन्तान को चींटी से सीखना है। चींटी अपने जीवन का सबसे अधिक महत्वपूर्ण काम करने में व्यस्त रहती है। वह भविष्य के लिए भोजन एकत्र करती है। वह लगातार परिश्रम करती रहती है।
