Proverbs Chapter 8: अध्याय 8

अब यह युवा अनेक महाविद्यालयों के प्रोसपेक्टस देख रहा है जिनमें बुद्धि का भी है और मूर्खता का स्कूल भी है। इस अध्याय में बुद्धि उसे पुकार रही है। उसकी स्कूल पुकार आपातकालीन है। उस युवक पर अब दबाव है। स्कूल का घंटा बजेगा और उसे किसी न किसी स्कूल में जाना ही होगा। 
------------------

Topic: युवक को बुद्धि की पुकार

नीतिवचन 8:1 क्या बुद्धि नहीं पुकारती है, क्या समझ ऊँचे शब्द से नहीं बोलती है?

हमने देखा है कि युवक को ललचाया गया था कि वह बुद्धि की पाठशाला छोड़ दे। मेरा विश्वास करें कि धार्मिक पंथ सड़कों पर घूम रहें हैं और आपका द्वार खटखटा रहे हैं।

परमेश्वर के लोगों को भी आज सड़क पर ऐसा ही करना चाहिए। मैं कुछ संस्थाओं के लिए वास्तव में मन से आभारी हूँ कि वे युवाओं में सेवा कर रही हैं। ये घर-घर जाते हैं। वे अपने जीवन से गवाही देते हैं। यह एक अति उत्तम कार्य है। बुद्धि और समझ की बात सुनाई देती है।

नीतिवचन 8:2-4, वह तो ऊँचे स्थानों पर मार्ग की एक ओर और तिर्गुहानियों में खड़ी होती है; फाटकों के पास नगर के पैठाव में, और द्वारा ही में वह ऊँचे स्वर से कहती हैं, हे मनुष्यो, मैं तुम को पुकारती हूँ, और मेरी बात सब आदमियों के लिये है।

हम टी.वी. एवं रेडियो के माध्यम से यही करने का प्रयास कर रहे हैं। हम युद्धि में आने का निमन्त्रण भेज रहे हैं। हम आपको मसीह के रूप में बुद्धि के पास स्कूल बुला रहे हैं। प्रभु यीशु हमारे लिए ज्ञान है।

नीतिवचन 8:5- हे गोलो. चतुराई सीखो और हे मूखों, अपने मन में समझ लों ।

क्या आप कहेंगे कि आप अधूरे हैं, आप पापी है, और आपके साथ बौद्धिक समस्याएँ नहीं है? कभी-कभी मनुष्यों को बौद्धिक समस्याओं का उल्लेख करते सुनना हास्यस्पद लगता है। मुझे एक युवक ने कहा, 'उसे बाइबल में बौद्धिक समस्या होती है।" आप जानते हैं कि उसकी वास्तविक समस्या क्या थी? वह अपने पाप से मन फिराना नहीं चाहता था। मैंने तो यही देखा है कि यदि किसी मनुष्य में पाप की समस्या है और वह मसीह के पास उस समस्या को लेकर आ जाए तो अति विस्मयकारी रूप से वह बौद्धिक समस्या दूर हो जाती है।

नीतिवचन 8:6 सुनो, क्योंकि मैं उत्तम बातें कहूँगी, और जब मुँह खोलूँगी तब उस से सीधी बातें निकलेगी:

कैसा अद्भुत चित्रण !

नीतिवचन 8:7-8, क्योंकि मुझ से सच्चाई की बातों का वर्णन होगा; दुष्टता की बातों से मुझ को घृणा आती है। मेरे मुँह की सब बातें धर्म की होती हैं, उन में से कोई टेढ़ी वा उलट फेर की बात नहीं निकलती है।
