Proverbs Chapter 1: अध्याय 1

शायद आप को यह अध्ययन रोमांचकारी नहीं लगेगा परन्तु यह वास्तव में रोमांचकारी ही है। मैं आशा करता हूँ कि कदम से कदम मिलाकर चलेंगे क्योंकि इसमें हम में से प्रत्येक के लिए सन्देश है। यह विशेष करके युवकों के लिए है परन्तु युवतियों के लिए भी उपयोगी है। जो उस समय प्रश्नों के उत्तर खोजते थे।

मैं चाहता हूँ कि अध्ययन के आरम्भ ही में आप एक बात पर ध्यान दें कि यह क्रमरहित लेखा नहीं है। इनमें एक विशेष सन्देश है। मैं अनेकों को जानता हूँ जो सोचते हैं कि हम कहीं से भी नीतिवचन चुनकर काम में ले सकते हैं। मेरे विचार में ऐसा करने में कोई बुराई नहीं है परन्तु जब हम किसी नीतिवचन को अलग करके देखते हैं तो हमें उसे उसके सन्दर्भ से विच्छिन्न नहीं करना चाहिए। हीरा अपने स्थान पर ही अच्छा लगता है और नीतिवचन अपनी पुस्तक में ही पूर्ण अर्थ रखते हैं।

कुछ लोगों में नीतिवचनों का पढ़ना एक मानसिकता बन गई है। किसी ने कहा, “मुझे शब्दकाव्य पढ़ना अच्छा लगता है परन्तु उसमें कहानियाँ बहुत छोटी होती हैं।” सम्भवत: आप भी नीतिवचन के विषय में ऐसा ही सोचते हों। परन्तु मैं आशा करता हूँ कि आप हमारे इस अध्ययन में इसे भिन्न रूप से देख पाएंगे।

नीतिवचन 1:1 दाऊद के पुत्र इस्राएल के राजा सुलेमान के नीतिवचन :

इस पद से सुलेमान लेखक सिद्ध होता है। परन्तु स्पष्ट है कि सुलेमान ने अन्य स्रोतों से भी नीतिवचन का संग्रह किया था। वह उन नीतिवचनों का सम्पादक था परन्तु कुछ नीतिवचन उसने स्वयं लिखे थे। यह भी कहा गया है कि उसने इस पुस्तक में दिए गए नीतिवचनों से कहीं अधिक नीतिवचन लिखे हैं।

इस पुस्तक का प्रथम भाग बुद्धि और मूर्खता की तुलना है – अध्याय 1–9
युवक घर में है और जीवन में कदम रख रहा है; युवक जीवन में कदम रखता है तो परमेश्वर उसे निर्देश देता है।

आईए हम पढ़ें नीतिवचन 1:2–4

इनके द्वारा पढ़नेवाला बुद्धि और शिक्षा प्राप्त करे, और समझ की बातें समझे, और काम करने में प्रवीणता, और धर्म, न्याय और सीधाई की शिक्षा पाए;
कि भोलों को चतुराई, और जवान को ज्ञान और विवेक मिले।

इस अंश में दस शब्द काम में लिए गए हैं जो एक दूसरे के पर्यायवाची शब्द प्रतीत होते हैं। वे निश्चित परस्पर सम्बंधित हैं परन्तु वे एक ही अर्थ नहीं रखते हैं। मैं इन शब्दों में से प्रत्येक को सूक्ष्म दृष्टि से देखना चाहता हूँ। हम पाएंगे कि ये पर्यायवाची (समानार्थक) नहीं हैं। न ही इन्हें केवल प्रभावशाली आरंभ के लिए इकठ्ठा किया गया है। लिखा है कि परमेश्वर का हर एक वचन खरा है। इसलिए आइए, हम इनमें से कुछ शब्दों पर ध्यानपूर्वक विचार करें।

“बुद्धि” बुद्धि का अर्थ क्या है? धर्मशास्त्र में बुद्धि का अर्थ है, ज्ञान के सदुपयोग की क्षमता। केवल इस पुस्तक में “बुद्धि” शब्द सैंतीस बार आया है। बाइबल में यह शब्द एक अत्यधिक महत्वपूर्ण शब्द है। इसका अर्थ है: ज्ञान का सदुपयोग। ऐसे अनेक हैं जिनमें ज्ञान की कमी नहीं है पर उन में बुद्धि की कमी है। वे अपने ज्ञान का सदुपयोग नहीं कर पाते हैं।