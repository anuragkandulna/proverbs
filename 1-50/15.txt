Proverbs Chapter 2: अध्याय 2

मैं फिर कहता हूँ कि नीतिवचनों का यह संग्रह लापरवाही से किया गया संग्रह नहीं है। यहाँ एक कहानी का वर्णन है जो परस्पर क्रमबद्ध है। यह युवाओं के लिए बुद्धिमान होने की चुनौती है। उससे प्रबोधन किया जा रहा है कि ज्ञान बढ़ाने के लिए सुनें। उसे माता-पिता से सुनकर आज्ञा करना है। स्कूल जाने से पूर्व उसे घर में शिक्षा ग्रहण करना है। चाहे वह पी. एच. डी. कर ले घर की शिक्षाएँ सदा उसके लिए उपयोगी ठहरेंगी। “परमेश्वर का भय मानना बुद्धि का मूल है।”

परमेश्वर के बारे में जानकारी पाने के लिए उसके वचन को पढ़ना चाहिए। मनुष्य प्रायः कहता है कि आपको बहुत बुद्धिमान होना है और आपको अपना बौद्धिक स्तर बहुत ऊँचा रखना है। अन्यथा परमेश्वर का वचन समझना कठिन है। यह सत्य नहीं है। परमेश्वर नहीं कहता कि यह आवश्यक है। इस अध्याय में जब युवक जीवन आरंभ करता है तो स्पष्ट किया गया है कि उसे परमेश्वर का वचन और उसकी सामान्य बातें समझनी हैं। कोई भी उनका अध्ययन करना होगा। यह जीवन के मार्ग में टाल-मटोल नहीं कर सकता और न ही फूल चुन सकता है। उसे अपना मन बुद्धि की बातों में लगाना होगा। इसके लिए आवश्यक है कि उसे परमेश्वर का वचन पकड़ना होगा।

--------------------
Topic: बुद्धि का स्रोत

नीतिवचन 2:1, हे मेरे पुत्र, यदि तू मेरे वचन ग्रहण करे, और मेरी आज्ञाओं को अपने हृदय में रख छोड़े।

हे मेरे पुत्र, स्पष्ट है कि निर्देशन पाने वाला एक युवक है। उसका आरंभ एक बालक के रूप में परिवार में होता है और वह बाहर के जीवन का सामना करने के लिए तैयार हो रहा है और उसे कोई बुद्धिमान मनुष्य परामर्श दे रहा है। सम्भवत: उसका पहला पाठ है जिसकी शिक्षा उसे आज के स्कूलों में नहीं मिलेगी।

“यदि तू मेरे वचन ग्रहण करे” परमेश्वर की बातों को मानना आवश्यक है। उसकी आज्ञाओं से मन को भर लेना है। उन्हें अपने कीमती सामान के साथ जमा कर लो। मैं एक ऐसे व्यक्ति को जानता हूँ जो हर सप्ताह नियमित रूप से अपने सेफटी डिपॉजिट बॉक्स के पास जाता है क्योंकि उसने कोई कीमती सामान वहाँ रखा है कि उसे जाँचें। वह अपने धन के स्थान पर जाना चाहता है। एक महिला ने बहुमूल्य गहने एकत्र करके रखे हैं और वह उन्हें बार-बार देखना पसन्द करती है। परमेश्वर का वचन भी इसी प्रकार एकत्र करके छिपा रखना चाहिए। “मेरी आज्ञाओं को अपने हृदय में रख छोड़।”

नीतिवचन 2:2, और बुद्धि की बात ध्यान से सुने, और समझ की बात मन लगाकर सोचे;

“ध्यान से सुन” अर्थात कान खुले रख। किसी बात को सिर में घुसने के लिए कान से प्रवेश करना आवश्यक है पर उसका अंतिम स्थान उसका हृदय होता है। परमेश्वर का वचन हृदय में पहुँचते ही समझ उत्पन्न करता है। 

उसके आदेश, आदर्श और नीति का अन्त नहीं होता है।

नीतिवचन 2:3 — और प्रवीणता और समझ के लिये अति बल से पुकारे। प्रवीण तत्परता करता है।