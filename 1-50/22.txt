हमें परमेश्वर के वचन को पकड़कर और प्रेमपूर्ण दया के बारे में जानकर, परमेश्वर के अनुग्रह और सत्य के बारे में जानकर उनमें स्थिर रहना है। “संपूर्ण मन से यहोवा पर भरोसा रखना। उसी को स्मरण करके सब काम करना, तब वह तेरे लिए सीधा मार्ग निकालेगा।”

यह एक अति पावन प्रबोधन है और शान्ति के मार्ग में अनुशासन का अद्भुत विश्वास उत्पन्न कराता है। इसकी तुलना नीतिवचन 28 से करें, नीतिवचन 28:26 : जो अपने ऊपर भरोसा रखता है, वह मूर्ख है; और जो बुद्धि से चलता है, वह बचता है।

मुझे किसी ने बताया कि नशा करने वालों के बीच सेवा करते समय उसने किसी से कहा, “मेरे दोस्त परमेश्वर आपसे प्रेम करता है।” उस युवक ने कहा, मुझे परमेश्वर की आवश्यकता नहीं कि वह मुझसे प्रेम करे। मैं अपने आप से प्रेम करता हूँ। मुझे परमेश्वर पर विश्वास करने की आवश्यक्ता नहीं, मुझ में आत्मविश्वास है। “काश यह उपदेशक उस एक पद सुनाता, ‘जो अपने ऊपर भरोसा रखता है वह मूर्ख है।’”

दूसरी ओर, परमेश्वर पर भरोसा रखना एक अति उत्तम बात है, वह भी संपूर्ण हृदय से। अर्थात पूर्ण रूप से उसके अधीन होकर। आज निश्चय ही पूर्ण रूप से उसके अधीन होने की आवश्यकता है।

मुझे बार-बार इस पद का स्मरण आता है, “संपूर्ण मन से यहोवा पर भरोसा रखना।” मैं कभी हवाई अड्डे पर बैठा होता हूँ, और घोष-णा की जाती है कि मौसम के खराब होने के कारण हमारी उड़ान स्थगित की जा रही है। मुझे पंख तो दिए नहीं गए हैं, और मुझे वैसे भी उड़ने में रुचि नहीं है। मुझे तो अनन्त जीवन में भी पंख पाने में रुचि नहीं है। मैं हवाई अड्डे के एक कोने में जाकर प्रार्थना करता हूँ, “हे प्रभु, मैं संपूर्ण मन से तुझ पर भरोसा रखना चाहता हूँ, अब मेरी सहायता कर कि यहाँ बैठकर तुझ में विश्वास करूँ।” (तुझ पर भरोसा रखूँ) यही वह समय होता है जब मुझे उसकी आवश्यकता होती है। “संपूर्ण मन से परमेश्वर पर भरोसा रख।” “अपनी समझ का सहारा न लेना।” मैं खिड़की के बाहर आकाश को देखता हूँ और शुभ संकेत खोजता हूँ, परन्तु परमेश्वर कहता है, “तु अपनी समझ का सहारा न लेना… उसी को स्मरण करके सब काम करना। वह तेरे लिये सीधा मार्ग निकालेंगा।” और उसने मेरे जीवन में अनुग्रह की है।

मैं आपके आगे अंगीकार करता हूँ कि कैंसर होने तक मैंने उस पर भरोसा नहीं रखा था। मैं प्रतिदिन को जैसा वह है, वैसा ही स्वीकार करता था। मैं शेक्सपीयर के कथनानुसार चलता था, “मनुष्य के जीवन में एक लहर उठती है जो ज्वार आने पर किस्मत की ओर ले जाती है।” मेरा जीवन ऐसा ही था परन्तु अब नहीं। अब मैं प्रतिदिन आकाश को देखकर परमेश्वर का धन्यवाद करके कहता हूँ, “हे प्रभु, मुझे नया दिन दिखाने के लिए धन्यवाद कहता हूँ।” “उसी को स्मरण करके सब काम करना, तब वह तेरे लिए सीधा मार्ग निकालेगा।” मुझे जीवन में इसका अर्थ समझने में बहुत समय लगा।

आपको स्मरण होगा कि प्रभु यीशु ने पहाड़ी उपदेश में कहा था — मत्ती 6:22, शरीर का दीपक आँख है: इसलिये यदि तेरी आँख निर्मल हो, तो तेरा सारा शरीर भी उजियाला होगा।

यह एक अद्भुत बात है। यदि आपने परमेश्वर को समर्पण किया हुआ है और किसी मार्ग पर चल रहे हैं और कुछ कर रहे हैं, तो आपको देखकर आश्वासन होगा कि