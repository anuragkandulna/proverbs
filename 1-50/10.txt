नहीं कर सकते तो उस काम को न करे। हम जो भी काम करते हैं उसे हमें बड़ी आशा, उत्साह और आनन्द के साथ करना चाहिए। हमें अपने मन में पूर्ण आश्वासन के साथ अपने काम को सही समझना है। हमें काम करने के बाद अपने विवेक में दोषी नहीं ठहरना है। “धन्य है वह जो उस बात में, जिसे वह ठीक समझता है, अपने आप को दोषी नहीं ठहराता है।” यदि आप बाद में कहें, “काश, मैंने तो किया होता!” तो यह आपके लिए गलत है। उन विषयों में जब धर्मशास्त्र कुछ नहीं कहता तब यह आपके मार्ग दर्शन के लिए एक महान सिद्धान्त है। यदि आप अपने कल को देखकर कहें, “हाल्लेलूयाह, कल का दिन मेरे लिए बहुत अच्छा था।” तब आप जान लें कि आपने जो किया वह उचित काम था।

एक और सिद्धान्त है, हमें एक दूसरे की दुर्बलताओं को सहन करना है न कि स्वयं को ही प्रसन्न करना है। हमें स्वयं से एक प्रश्न पूछना है, “क्या इस काम के द्वारा मैं अपने पड़ोसी या मसीह में अपने भाई को दुख पहुँचा रहा हूँ?” ये आचरण के महान सिद्धान्त हैं जिनके पथ प्रदर्शन में विश्वासी को रहना है।

“भोले को चतुराई” अर्थात् दूरदर्शिता अपने कार्यों में बुद्धिमानी रखना। परमेश्वर की सन्तान को मूर्ख नहीं होना चाहिए।

मुझे एक युवा दम्पत्ति को परामर्श देना स्मरण है। वे प्रचार क्षेत्र में जा रहे थे। ये आँख बन्द करके प्रचार क्षेत्र में निकल पड़े। मैंने उन्हें अपनी राय सुना दी थी कि वे इस काम में अयोग्य हैं, अतः ये यहाँ न जाएँ। उन्होंने यहाँ अपने जीवन को ध्वंस कर लिया था। वे बुद्धिमान नहीं थे। उन्होंने उस परिस्थिति में चतुराई का प्रदर्शन नहीं किया था।

आपको स्मरण होगा कि मत्ती 10 में प्रभु यीशु ने कहा, मत्ती 10:16

देखो, मैं तुम्हें भेड़ों की नाईं भेड़ियों के बीच में भेजता हूँ, सो साँपों की नाईं बुद्धिमान और कबूतरों की नाईं भोले बनो।

“जवान को ज्ञान” अर्थात् उपयोगी जानकारी। मुझे अपने कॉलेज के विज्ञान विभाग के सूचना पत्र पर लिखा एक नारा आज भी याद है। “ज्ञान का अगला कदम है यह जानना कि उसे कहाँ खोजें।” यह एक कारण है कि बाइबल सदा साथ रखें और उसे पढ़ना सीखें। यदि आप नहीं जानते तो आप यह तो निश्चय ही जानते हैं कि कहाँ खोजें।

“विवेक” अर्थात दूसरों का ध्यान रखना। यह उन युवाओं के लिए है जो आमतौर पर दूसरों का ध्यान नहीं रखते। किसी ऐसे विश्वासी से भेंट करना जो दूसरों का ध्यान रखता है वास्तव में बड़े आनन्द का कारण होता है। एक बार मैं यात्रा पर जा रहा था कि मेरा एक मित्र मेरे लिए स्वेटर लेकर आया क्योंकि वहाँ ठंड थी। वह मेरा ध्यान रखता था। यह मसीही विश्वासियों का गुण है।

नीतिवचन की पुस्तक हमारी सहायता करेगी कि हम समझें कि ये अनुपम गुण हमारे जीवन में अपनाए जाने हैं। 

नीतिवचन 1:5 “कि बुद्धिमान सुन कर अपनी विद्या बढ़ाए, और समझदार बुद्धि का उपदेश पाए।”

अब सुलेमान हमें महापुरुषों का एक गुण बताता है। बुद्धिमान मनुष्य वह है जो मन में कभी नहीं सोचता कि उसने सब कुछ सीख लिया है।