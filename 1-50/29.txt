Proverbs Chapter 4: अध्याय 4

अब वह बालक बड़ा हो गया है और अन्धकार पूर्ण संसार में है परन्तु उससे अब भी अपने पिता की शिक्षा पर ध्यान देने का आग्रह किया जा रहा है।

नीतिवचन 4:1 – हे मेरे पुत्रो, पिता की शिक्षा सुनो, और समझ प्राप्त करने में मन लगाओ।

“हे मेरे पुत्रो” का अर्थ है युवाओं, वयस्कों, नर–नारियों सब से।

नीतिवचन 4:2–3, क्योंकि मैं ने तुझे उत्तम शिक्षा दी है; मेरी शिक्षा को न छोड़। देखो, मैं भी अपने पिता का पुत्र था, और माता का अकेला दुलारा था।

यह सुलेमान का नीतिवचन है और यह अपने पिता के विषय में कह रहा है। देखिए वह कहता है, “मैं भी अपने पिता का पुत्र था, और माता का अकेला दुलारा था।” कुछ लोगों का मानना है कि दाऊद का मन सुलेमान में लगा हुआ था परन्तु मैं यह नहीं मानता हूँ। इतिहास पढ़ने से प्रगट होता है कि सुलेमान अपने पिता की पहली पसन्द नहीं था। यह युवक जनाना खाने अर्थात् स्त्रियों के मध्य बड़ा हुआ था, और दण्डु था, और उसमें दाऊद के कोई गुण नहीं थे। सुलेमान कहता है कि वह भी अपने पिता का पुत्र था परन्तु शिक्षा उसने अपनी माता से पाई थी।

नीतिवचन 4:4 हम पढ़ते हैं – और मेरा पिता मुझे यह कहकर सिखाता था, कि तेरा मन मेरे वचनों पर लगा रहे; तू मेरी आज्ञाओं का पालन कर, तो जीवित रहेगा।

संभव है कि दाऊद ने उसे पर्याप्त शिक्षा दी थी। राजा बन जाने पर दाऊद ने उससे कहा था, “पुरुषार्थ दिखा।” मेरे विचार में, दाऊद के मूल्यांकन में सुलेमान में पुरुषों वाली बात नहीं थी। उसने कहा, “तेरा मन मेरे वचन पर लगा रहे… तब जीवित रहेगा।” दाऊद ने अनुभव से सीखा था कि परमेश्वर पर भरोसा उचित ही है। मेरे विचार में दाऊद अपने पुत्र को शिक्षा देने में आवश्यकतानुसार सौहार्द नहीं था। मुझे कभी विश्वास नहीं होता कि दाऊद एक सफल पिता था। दुर्भाग्य से यह अनेक महापुरुषों के जीवन का सत्य है। सुलेमान दाऊद का अनुकरण कर सकता था। आप कहेंगे कि दाऊद के पाप पर तो ध्यान दो परन्तु उसका पाप सुलेमान के जन्म से पूर्व का था। दाऊद ने तो उस जीवन से मन फिरा लिया था।

अब सुलेमान युवकों को परामर्श दे रहा है। वह सीधी और स्पष्ट बात कह रहा है।

नीतिवचन 4:5–6, बुद्धि को प्राप्त कर, समझ को भी प्राप्त कर; उनको भूल न जाना, न मेरी बातों को छोड़ना। बुद्धि को न छोड़, वह तेरी रक्षा करेगी; उस से प्रीति रख, वह तेरा पहरा देगी।

यहाँ बुद्धि की तुलना एक ऐसी स्त्री से की गई है जो स्कूल चला रही है और अपनी पाठ्य पुस्तकों की सूची भेजती है। एक और स्त्री भी है जिसे पराई स्त्री कहा गया है। वह भी युवक का ध्यान आकर्षित करती है। बुद्धि उसे अपने स्कूल में बुला रही है कि वह बुद्धिमान बने।

ध्यान दें यहाँ लिखा है “वह तेरी रक्षा करेगी” वह “तेरा पहरा देगी”
