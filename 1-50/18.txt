उसके मुँह से निकलती हैं।” हम उसकी बातें कैसे सुन सकते हैं? मैं सदा कहता हूँ कि बाइबल परमेश्वर का वचन है। परमेश्वर इस पुस्तक के द्वारा हमसे बातें करता है।

नीतिवचन 2:7–8, — वह सीधे लोगों के लिये खरी बुद्धि रख छोड़ता है; जो खराई से चलते हैं, उनके लिये वह ढाल ठहरता है। वह न्याय के पथों की देख भाल करता, और अपने भक्तों के मार्ग की रक्षा करता है।

आज अनेक विश्वासी अन्धकार में हैं। वे नहीं जानते कहाँ जाएँ। उनकी समस्या का कारण स्पष्ट है कि वे परमेश्वर के वचन से बहुत दूर हैं। इस पुस्तक में हमें परमेश्वर जो कहता है, यह दिया गया है। परमेश्वर का वचन खराई से चलने वालों के लिये ढाल ठहरता है। वह अव्यवस्थित काम नहीं करता है। आपको परमेश्वर के वचन की खोज करना होगा।

नीतिवचन 2:9 — तब तू धर्म और न्याय, और निष्पक्षता को, अर्थात् सब भली–भली चाल को समझ सकेगा;

यह वास्तव में दुःख की बात है कि आज इतने सारे लोग जो सार्वजनिक पदों पर हैं और राष्ट्रों की दिशा निर्धारित कर रहे हैं, वे स्वयं प्रभु से मार्गदर्शन नहीं ले रहे हैं। प्रभु तो उन्हें मार्गदर्शन देना चाहते हैं। हाय! काश वे बुद्धि के लिये प्रभु के पास जाते! जो व्यक्ति परमेश्वर के वचन में प्रकट किये गए सत्य की सामर्थ्य से जीने की गहराई से इच्छा करता है, उसके लिये परमेश्वर एक “ढाल” (Buckler) होगा। वह अपने लोगों की रक्षा करेगा, उन्हें न्याय के मार्गों पर चलते हुए सुरक्षित रखेगा, और उनके मार्ग को सुरक्षित बनाए रखेगा।

मुझे लोग पत्र में लिखते हैं, “मैं देख सकता हूँ कि आप सत्य को थामनेवाले हैं।” मुझे सुनकर अच्छा लगता है परन्तु मात्र यही पर्याप्त नहीं। महत्त्वपूर्ण तो यह है कि सत्य मुझे जकड़ ले। इन दोनों बातों में महान अन्तर है। हमें निर्देशाया गया है। मैं उनकी श्रेणी में गिना जाना नहीं चाहता हूँ। मैं बड़े–बड़े शब्दों का उपयोग नहीं करना चाहता हूँ। मैं भविष्यवक्ताओं या युगों के ज्ञान या वैज्ञानिक तथ्यों या दर्शनशास्त्र या मनोविज्ञान पर चर्चा करना नहीं चाहता हूँ। इसकी तो धारा और कोई नहीं। हमें आवश्यकता है उन गुणों की जो धर्म और न्याय और निष्पक्षता को अर्थात् सत्य भली–भली चाल को समझें।

-----------------------

Topic: युवक के लिये

नीतिवचन 2:10–12, — क्योंकि बुद्धि तो तेरे हृदय में प्रवेश करेगी, और ज्ञान तुझे मनभाऊ लगेगा; विवेक तुझे सुरक्षित रखेगा; और समझ तेरी रक्षा होगी; ताकि तुझे बुराई के मार्ग से, और उलट फेर की बातों के कहने वालों से बचाए।

“बुद्धि तो तेरे हृदय में प्रवेश करेगी।” और ज्ञान तुझे सुख देनेवाला लगेगा। आप आसानी से छले नहीं जाएँगे। परमेश्वर के वचन में बने रहने के कारण आप भ्रम में नहीं पड़ेंगे।

नीतिवचन 2:13–15, जो सीधाई के मार्ग को छोड़ देते हैं, ताकि अन्धेरे मार्ग में चलें; जो बुराई करने से आनन्दित होते हैं, और दुष्ट जन की उलट फेर की बातों में मगन रहते हैं; जिनकी चालचलन टेढ़ी–मेढ़ी और जिनके मार्ग बिगड़े हुए हैं।