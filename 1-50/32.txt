कहता, 'चौड़े मार्ग पर अधिक आनन्द प्राप्त होता है।" दुर्भाग्य से हमें चौड़े मार्ग का यही चित्रण दिखाया जाता है। ऐसा नहीं है।

आज चौड़ा रास्ता निश्चय ही चौड़ा है। वहाँ भीड़ उपस्थित है और मेला लगा हुआ है। उसमें दैहिक लालसाओं की पूर्ति की जाती है। उसे स्वतंत्रता का मार्ग कहा जाता है। हमें सुनने को मिलता है कि हम एक नये युग में वास कर रहें हैं जिसमें हम जैसा चाहें वैसा कर सकते हैं। यह निश्चय ही चौड़ा मार्ग है। यह मार्ग आरंभ में ही चौड़ा है परन्तु ध्यान दें, यह शनैः शनैः सकेत और सकरा होता जाता है। दुष्ट का मार्ग घोर अन्धकार है। प्रवेश के स्थान पर तो बहुत उजियाला है। परन्तु दूर चलने पर अन्धकार हो जाता है। वहाँ चलने वाले जानते भी नहीं कि कहाँ ठोकर खाते हैं। यीशु ने इसी चौड़े मार्ग का उल्लेख किया था। यह ऐसा है जैसे आप किसी चौड़ी सुरंग में प्रवेश करें और वह आगे चलकर संकरी होती जाए।

इसके विपरीत सकेत मार्ग का प्रवेश संकरा है। प्रभु यीशु ने कहा : यूहन्ना 14:6 ... मार्ग मैं हूँ ।

यह इतना सकेत है कि एक बार में एक ही व्यक्ति प्रवेश कर पाता है। और एक ही व्यक्ति प्रभु यीशु इसका द्वार है। यीशु के बिना पिता के पास कोई नहीं आ सकता। इससे अधिक सकेत मार्ग अन्य कोई नहीं ।

प्रेरितों के काम 4:12 में पतरस कहता है, और किसी दूसरे के द्वारा उद्धार नहीं; क्योंकि स्वर्ग के नीचे मनुष्यों में और कोई दूसरा नाम नहीं दिया गया, जिस के द्वारा हम उद्धार पा सकें।

यूहन्ना 10:9 में यीशु ने कहा, द्वार मैं हूँ: यदि कोई मेरे द्वारा भीतर प्रवेश करे तो उद्धार पाएगा और भीतर बाहर आया जाया करेगा और चारा पाएगा।

प्रवेश द्वार सकेत है परन्तु प्रवेश करने के बाद मार्ग चौड़ा हो जाता है और बहुतायत के जीवन की ओर ले जाता है और अन्त में स्वर्ग के प्रकाश तक पहुँचाता है। मेरे मित्रो, हमें सुरंग के सकेत भाग से प्रवेश करना है जहाँ लिखा है - प्रभु यीशु मसीह । 

नीतिवचन के इन पदों से हमें यही चित्र दिखाई देता है। दो मार्ग हैं: धर्मी जन का मार्ग और दुष्ट का मार्ग। हम इस विषय में इस पुस्तक में और अधिक अध्ययन करेंगे। अध्याय 16 में चौड़े मार्ग का वर्णन किया गया है :

नीतिवचन 16:25 - ऐसा भी मार्ग है, जो मनुष्य को सीधा देख पड़ता है, परन्तु उसके अन्त में मृत्यु ही मिलती है।

नीतिवचन 4:20-22, हे मेरे पुत्र, मेरे वचन ध्यान धरके सुन, और अपना कान मेरी बातों पर लगा। इनको अपनी आँखों की ओट न होने दे; वरन् अपने मन में धारण कर। क्योंकि जिनको वे प्राप्त होती हैं, वे उनके जीवित रहने का, और उनके सारे भारीर के चंगे रहने का कारण होती हैं ।

परमश्वेर के वचन के विषय में भजनकार कहता है। भजन संहिता 119:11 

मैंने तेरे वचन को अपने हृदय में रख छोड़ा है, कि तेरे विरूद्ध पाप न करूँ ।

परमेश्वर के वचन, जीवन के वचन हैं। किसी महापुरूष के बारे में कहा जाता था कि उसके वचन को काटे तो उसमें से खून बहेगा। परमश्वर के वचन के लिए यह सच है। वे जीवित वचन हैं। यदि आप उसे काटेंगे तो लहू बहेगा। "जिनको वे प्राप्त होती
