हम पहले देख चुके हैं कि इस पुस्तक में दुष्ट के विरुद्ध चेतावनी दी गई है, और पराई स्त्री से संभलने का आग्रह किया गया है। हम देखेंगे कि इसका अभिप्राय आत्मिकता से भी है।

आपको स्मरण होगा कि नीतिवचन दुष्ट जन और पराई स्त्री अर्थात् व्यभिचार से दूर रहने की चेतावनी देते हैं और मेरे विचार में इसका आत्मिक परिप्रेक्ष्य भी है।

नीतिवचन 4:16–17, क्योंकि दुष्ट लोग यदि बुराई न करें, तो उनको नींद नहीं आती; और जब तक वे किसी को ठोकर न खिलाएँ, तब तक उन्हें नींद नहीं मिलती। वे तो दुष्टता से कमाई हुई रोटी खाते, और उपद्रव के द्वारा पाया हुआ दाखमधु पीते हैं।

यह दुष्ट जन और पराई स्त्री के जीवन का प्रदर्शन है। वे बुरा किए बिना आराम से सो भी नहीं पाते हैं। आप अपराधों का समाचार पढ़कर कहते हैं, “कोई ऐसा कैसे कर सकता है? कोई स्त्री ऐसा जीवन कैसे जी सकती है? वे अपने मन को कैसे समझा सकते हैं कि ऐसा करें?” मेरे मित्रो, “यदि वे बुराई न करें तो उन्हें शान्ति नहीं मिलती है। हम नहीं जानते कि मनुष्य का मन पाप में कितना गहरा उतर सकता है। दुष्टता की कल्पना मनुष्य का मन कुछ नहीं छोड़ता है। हमें यह नहीं भूलना है कि हम इस संसार में ऐसे मनुष्य से कसकर मिलाकर चल रहे हैं जो सच के सच अच्छे नहीं हैं। निश्चय ही कुछ बहुत अच्छे होते हैं परन्तु हमें मनुष्यों से भेंट करते समय सावधान रहना है।”

मैं सदैव यही प्रार्थना करता था, हे प्रभु, आज मैं नये नये लोगों से भेंट करूँगा और उनमें से कुछ की मैं सहायता भी कर पाऊँगा। उनमें से कुछ मुझे दुख भी पहुँचाना चाहेंगे। अन्तर पहचानने में मेरी सहायता करना। जिसकी मुझे सहायता करना है उसके गले में बाँहें डालने और जिससे बचना है अर्थात् जो मुझे हानि पहुँचाना चाहे, उन्हें पहचानने में मेरी सहायता करना। मेरे विचार में हमें अपने इस संसार को पहचानना महत्वपूर्ण है।

मैंने सीखा है कि कुछ लोग सच्चे मित्र बनते हैं और मैं उनके लिए परमेश्वर का धन्यवाद करता हूँ। ऐसे ही मित्रों ने मेरी टी. वी. सेवा को संभव बनाया है। कुछ ऐसे मनुष्य भी हैं जिन्होंने मेरी सेवा को नष्ट करना चाहा है। परन्तु वे विश्वासी होने का दावा करते हैं। उनकी माननीयता को समझना कठिन है। मनुष्य का मन भरोसे के योग्य नहीं है। हमें अत्यधिक सावधान रहना है। हमें अपने दैनिक जीवन में मनुष्यों से भेंट करते समय समझ की आवश्यकता है।

नीतिवचन 4:18 — परन्तु धर्मियों की चाल उस चमकती हुई ज्योति के समान है, जिसका प्रकाश दोपहर तक अधिक अधिक बढ़ता रहता है।

आप ऐसे अद्भुत पवित्र जनों से भेंट करेंगे परन्तु अब दूसरा पक्ष का देखें:

नीतिवचन 4:19 — दुष्टों का मार्ग घोर अन्धकारमय है; वे नहीं जानते कि वे किस से ठोकर खाते हैं।

दो मार्ग हैं जो एक दूसरे के विपरीत हैं। एक धर्मियों का मार्ग जिसे चमकती हुई ज्योति कहा गया है जो सिद्ध दिन तक बढ़ता जाता है। दूसरा दुष्टों का मार्ग है जो अन्धकार का है। यह उस चौड़े मार्ग का स्मरण करता है जिसके लिए प्रभु यीशु ने कहा था और मेरे विचार में उसका अर्थ गलत निकाला जाता है।

मुझे स्मरण है कि हमें बाल्यकाल में चौड़े मार्ग और संकरे मार्ग के बारे में सिखाया जाता था। यदि मुझसे पूछा जाता कि मैं किस मार्ग पर चलना चाहूँगा तो मैं

