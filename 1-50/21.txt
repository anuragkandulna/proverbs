हूँ। वह आज बीज बो रहा है और मैं उसकी अगुवाई में बीज बो रहा हूँ। मैं यह इसलिए करता हूँ कि मैं उससे प्रेम करता हूँ। "यदि कोई मुझसे से प्रेम रखेगा तो मेरे वचन को मानेगा।"

पतरस इस बात को निश्चय ही समझ गया था। उसने प्रभु यीशु का इन्कार किया था। यह एक अत्यधिक भयानक बात थी। पुनरूत्थान के बाद प्रभु यीशु ने गलील सागर के तट पर भोजन तैयार किया था और जब पतरस वहाँ आया तब यीशु ने उससे क्या पूछा था, "तूने मेरा इन्कार किया था?" नहीं, उसने पूछा : यूहन्ना 21:17, 

उस ने तीसरी बार उस से कहा, हे भामौन, यूहन्ना के पुत्र, क्या तू मुझ से प्रीति रखता है? पतरस उदास हुआ, कि उस ने उसे तीसरी बार ऐसा कहा; कि क्या तू मुझ से प्रीति रखता है? और उस से कहा, हे प्रभु, तू तो सब कुछ जानता हैः तू यह जानता है कि मैं तुझ से प्रीति रखता हूँ: यीशु ने उस से कहा, मेरी भेड़ों को चरा ।

मेरे मित्रो, यदि आप उससे प्रेम रखते है तो जीवन समृद्ध और अधिक अनुपम बन जाता है।

नीतिवचन 3:3, कृपा और सच्चाई तुझ से अलग न होने पाएँ; वरन् उनको अपने गले का हार बनाना, और अपनी हृदयरूपी पटिया पर लिखना।

"कृपा" अर्थात् प्रेमपूर्ण दया। व्यवस्था तो मूसा के द्वारा आई परन्तु अनुग्रह और सच्चाई प्रभु यीशु लाया। यह प्रेमपूर्ण दया क्या है? यह अनुग्रह है जो दया से अधिक है। एक बार एक शिक्षक ने एक छोटी लड़की से पूछा, "दया और प्रेमपूर्ण दया में क्या अन्तर है?" उसने उत्तर दिया, "यदि आप अपनी माता से डबलरोटी और मक्खन माँगे और वह आपको दे दे तो यह उसकी दया है और यदि वह उस पर जेम भी लगा दे तो यह उसकी प्रेमपूर्ण दया है।" मेरे मित्रो, परमेश्वर ऐसा ही करता है। ये तुझ से अलग न होने पाएँ। "उनको अपने गले का हार बनाना। और अपनी हृदयरूपी पट्टी पर लिखना।" 

नीतिवचन 3:4, और तू परमेश्वर और मनुःय दोनों का अनुग्रह पाएगा, तू अति बुद्धिमान होगा।

अति अद्भुत बात!

अब अगले दो पद चिरपरिचित पद हैं।

नीतिवचन 3:5-6, तू अपनी समझ का सहारा न लेना, वरन् सम्पूर्ण मन से यहोवा पर भरोसा रखना। उसी को स्मरण करके सब काम करना, तब वे तेरे लिये सीधा मार्ग निकालेगा।

जब किसी से उनके मनभावन पद पूछे जाते हैं तब वे इन पदों को सुना देते हैं। मैंने हज़ारों सगाओं में इन पदों को सुना है। कभी कभी मैं सोचता हूँ कि क्या उन्हें यह पता है कि ये पद गहरी सच्चाई से उभरे हैं। हमें स्मरण रखना है कि ये पद उस मुनय के लिए दिए गए हैं जो यत्न से परमेश्वर के वचन की खोज करता है। जो प्ररमेश्वर की व्यवस्था का पालन करता है। पौलुस ने तीमुथियुस को लिखा 2 तीमुथियुस 2:15: "अपने आप को परमेश्वर का ग्रहणयोग्य और ऐसा काम करनेवाला ठहराने का प्रयत्न कर, जो लज्जित होने न पाए, और जो सत्य के वचन को ठीक रीति ने काम में लाता हो।"
