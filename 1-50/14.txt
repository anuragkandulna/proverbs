यद्यपि यह मूर्ति उपासना के विषय कह रहा है परन्तु यह विचार यहाँ भी लागू होता है, “उस दुष्ट संगति से अलग रहो जिसमें तुम अब तक थे।”

नीतिवचन 1:16–18, “क्योंकि वे बुराई ही करने को दौड़ते हैं, और हत्या करने को फुर्ती करते हैं। क्योंकि पक्षी के देखते हुए जाल फैलाना व्यर्थ होता है; और ये लोग तो अपनी ही हत्या करने के लिये घात लगाते हैं; और अपने ही प्राणों की घात की ताक में रहते हैं।”

ऐसे काम आपको विनाश की ओर ले जाएँगे। आप अपने ही जाल में फँस जाएँगे।

नीतिवचन 1:19, “सब लालचियों की चाल ऐसी ही होती है; उनका प्राण लालच ही के कारण नाश हो जाता है।”

यह लालच के मूल का तिरस्कार है। आज का हमारा युग भौतिकवाद का है। एक कॉलेज प्रोफेसर ने लिखा कि हमें कॉलेजों को व्यर्थ के भौतिकवाद से मुक्त रखना चाहिए। इसके लिए, उनके विचार में, धर्म की शिक्षा आवश्यक है। कोई तो है जो जाग रहा है। आज का एक महापाप, लालसा है वस्तुओं के लिए अतिलाभ। नीतिवचन इसी का तिरस्कार कर रहा है।

---------------------

Topic: बुद्धि का निमन्त्रण

नीतिवचन 1:20, बुद्धि सड़क में ऊँचे स्वर से बोलती है; और चौकों में प्रचार करती है;

बुद्धि युवकों को कुछ सीखने का निमन्त्रण दे रही है। उन्हें उसकी शिक्षा में आना है।

नीतिवचन 1:21—22, वह बाजारों की भीड़ में पुकारती है; वह फाटकों के बीच में और नगर के भीतर भी ये बातें बोलती है: हे भोले लोगो, तुम कब तक भोलेपन से प्रीति रखोगे? और हे ठट्ठा करनेवालो, तुम कब तक ठट्ठा करने से प्रसन्न रहोगे? और हे मूर्खों, तुम कब तक ज्ञान से बैर रखोगे?

“भोले” अर्थात मूर्ख। बुद्धि पूछती है, “तुम कब तक मूर्ख बने रहोगे।” एक 20 वर्षीय युवक ने मुझे बताया कि वह तीन वर्ष नशीले पदार्थों के सेवन का आदि था। वह बार–बार कहता था, “मैं कैसा मूर्ख था!” यही तो मुख्य प्रश्न है, “तुम कब तक मूर्खता से प्रीति रखोगे?” तुम बुद्धि की पाठशाला में पढ़ोगे?

नीतिवचन 1:23, तुम मेरी डाँट सुनकर मन फिराओ; सुनो, मैं अपनी आत्मा तुम्हारे लिये उण्डेल दूँगी; मैं तुम को अपने वचन बताऊँगी।

अब अध्याय के अन्त में आ जाइए नीतिवचन 1:32 क्योंकि भोले लोगों का भटक जाना, उनके घात किए जाने का कारण होगा, और निश्चिन्त रहने के कारण मूढ़ लोग नाश होंगे; 

प्रभु यीशु से अलग हो जाना आत्मिक आत्महत्या है।

नीतिवचन 1:33, परन्तु जो मेरी सुनेगा, वह निडर बसा रहेगा, और बेखटके सुख से रहेगा।

यह कैसी उत्तम बात है। आज हम बैंकों के खातों से मनुष्य का मान आँकते हैं; उसका घर, उसकी कार आदि। क्या हम मूर्खों की समृद्धि का आनन्द ले रहे हैं? क्या हम मूर्खों के स्वर्ग में वास करते हैं?