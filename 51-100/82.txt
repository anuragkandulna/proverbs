पर परस्पर मतभेद भी रखते हैं। गोल्फ खेलते समय में खेल पर ध्यान देता हूँ और वह सदैव मेरे काम के बारे में पूछता है, "आप ऐसा क्यों नहीं करते। 'या' वैसा क्यों नहीं करते।" मैं उससे खिन्न होकर छुटकारा पा सकता हूँ क्योंकि यह गौशाला साफ करने का विषय है परन्तु मैं ऐसा करके बैल को बाहर कर दूँगा। मैं एक मित्र को भी खो दूँगा जो अनेक बातों में सर्वथा सही कहता है। वह परमेश्वर के वचन के प्रसारण में मेरे साथ जुआ भी खींचता है। बैल को बाहर करके गौशाला को स्वच्छ रखना कैसी मूर्खता है। 

नीतिवचन 14:5 - राच्या साक्षी झूठ नहीं बोलता, परन्तु झूठा साक्षी झूठी बातें उड़ाता है।

प्रभु यीशु को विश्वासयोग्य और सच्चा गवाह कहा गया है। हमें भी ऐसे ही गवाह होना है। आज प्रभु के गवाह होने के बारे में हम बहुत कुछ सुनते हैं। मसीह यीशु के गवाह बनने का प्रशिक्षण भी दिया जाता है। यह बहुत अच्छी बात है कि ऐसा कुछ सीखें जिससे आप घर-घर जाकर उद्धारकर्ता प्रभु यीशु के बारे में चर्चा करने के योग्य हो जाएँ परतु स्मरण रखें कि गवाही दो प्रकार की हैं विश्वासयोग्य और झूठी। आप कहें कि प्रभु यीशु उद्धार दिलाता है, रक्षा करता है और सन्तोष प्रदान करता है। क्या आपने अपने जीवन से इसे सिद्ध किया है? या क्या आप झूठ कह रहे हैं?

नीतिवचन 14:9 - गूद लोग पाप का अंगीकार करने को ठट्ठा जानते हैं, परन्तु शीधे लोगों के बीच अनुग्रह होता है।

परमेश्वर के वचन में ईज़ेबेल का उदाहरण है। वह "पाप के अंगीकार को ठट्ठा जानती थी।" हमें कहा गया है कि ऐसे लोगों से दूर भाग जाएँ और उनके साथ संबन्ध न रखें। नीतिवचन 14:10- मन अपना ही दुःख जानता है, और परदेशी उसके आनन्द में हाथ नहीं डाल सकता।

हर एक के मन में कोई न कोई आनन्द और दुःख छिपा रहता है जिसे उनके साथ कोई नहीं बाँट सकता। हम बाँटना भी चाहे तो वे समझ नहीं पाते हैं। मुझे स्मरण है कि कुछ लोगों ने मेरी बिमारी के बारे में जानना चाहा। मैंने उन्हें बताया कि कैसे मैने स्वयं को सच्चा सिद्ध किया। उन्हें मेरी यह बात अच्छी नहीं लगी। मुझे बोध हुआ कि वे मुझे झिड़क कर चले गए। मैंने सोचा, "शायद यह भेद मैं किसी के साथ बाँट नहीं सकता हूँ।" क्या आपके पास कोई अद्भुत, आनन्द का अनुभव है जिसे आप आपने प्रिय जनों को सुनाना चाहते हैं? पिता की मृत्यु के बाद मैंने एक कविता लिखी। उस समय मैं अपनी चाची के साथ रहता था। वहाँ अनेक अन्य लोग भी थे। मैं उनके पास गया और कहा, "देखो, मैंने एक कविता लिखी है। और मैं आपको सुनाना चाहता हूँ। उस कविता को पढ़कर मुझे तो बड़ा आनन्द प्राप्त हुआ परन्तु उसे सुनकर वे प्रसन्न नहीं हुए और सच तो यह है कि मैंने उस दिन से कोई कविता नहीं लिखी। यदि मैं एक उभरता हुआ कवि था तो मैं उस दिन संसार के लिए समाप्त हो गया क्योंकि उन्होंने मेरी कविता पर उसी समय विराम लगा दिया था। कुछ बातें तो हम सबके साथ बाँट सकते हैं परन्तु कुछ बातें हम किसी के साथ नहीं बाँट सकतें ।

नीतिवचन 14:12 - ऐसा मार्ग है, जो मनुष्य को ठीक जान पड़ता है, परन्तु उसके अन्त में मृत्यु ही मिलती है।

यह पद पंचों के लिए प्रासंगिक है। ये बड़े तर्कपूर्ण लुभावने और आकर्षक प्रतीत होते हैं। अभी हाल ही में मेरे एक मित्र ने मुझ से कहा, ऐसा क्यों है कि यह पंथ बड़ा