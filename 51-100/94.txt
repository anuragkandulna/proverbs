की सर्वोच्च सृष्टि में उसके जीवन में पाप आ गया। यह पाप क्या था? घमण्ड ! उसने परमेश्वर से ऊँचा होने की ठानी क्योंकि उसे परमेश्वर ने अति महान बनाया था। उसे परमेश्वर ने स्वतंत्र इच्छा भी दी थी।

स्वतंत्र इच्छा परमेश्वर की सृष्टि को दिया गया एक अति खतरनाक साधन है। कुछ पशु-पक्षी सृजनवृत्ति के कारण ठंडे से गर्म स्थान में आते हैं। यह उनकी स्वतंत्र इच्छा नहीं है। मनुष्य में परमेश्वर ने स्वतंत्र इच्छा निहित की है परन्तु इस स्वतंत्र इच्छा के साथ परमेश्वर से विद्रोह और घमण्ड करने की संभावना भी है।

पवित्र शास्त्र में इसके अनेक उदाहरण हैं। एस्तेर की पुस्तक में हामान, अबशालोम का अपने पिता से विद्रोह, पलिश्ती गोलियत का घमण्ड, आहार का घमण्ड आदि । 

नीतिवचन 16:24 - मनभावने वचन मघुमरे छत्ते के समान प्राणों को मीठे लगते, और हड्डियों को हरी-भरी करते हैं।

"मनभावने वचन" हमें अच्छे शब्द सुनना अच्छा लगता है। समाचार पत्रों में तो आपको प्रतिदिन बुरा समाचार ही सुनने और पढ़ने को मिलता है। परन्तु बहुत बुरी बात तो यह है कि मनुष्य प्रायः बाइबल नहीं पढ़ता है। जबकि बाईबल में तो हमें सब अच्छा समाचार ही पढ़ने को मिलता है। यही तो सुसमाचार है।

हमें मनभावन शब्द काम में लेना चाहिए इससे पहले कि देर हो जाए और हमें लाग-लपेट कर बातें करना पड़े।

क्या आप मनभावन शब्द काम में लेते हैं? क्या आप परमेश्वर के वचन पढ़ते हैं? आज समय है कि आप अपने जीवन के लिए एक सही निर्णय लें।

नीतिवचन 16:25 : ऐसा भी मार्ग है, जो मनुष्य को सीधा जान पड़ता है, परन्तु उसके अन्त में मृत्यु ही मिलती है।

आपको ध्यान होगा कि हमारे पास नीतिवचन 14:12 में भी यही बात है। इसे फिर से कहने की क्या आवश्यकता है? क्योंकि परमेश्वर नहीं चाहता कि हम इससे चूकें। किसी बात को दो बार कहने से उसका महत्व प्रगट होता है।

नीतिवचन 16:27 : अधर्मी मनुष्य बुराई की युक्ति निकालता है, और उसके वचनों से आग लग जाती है।

हम किसी न किसी को तो जानते ही है जिस पर यह नीतिवचन प्रासंगिक बैठता है। मेरा एक मित्र है जो जब भी मुझसे भेंट करता है कहता है, 'आप जानते हैं..." तब वह ताज़ी और बड़ी रोचक अफवाह सुनाता है। क्या वह ईश्वरभक्त है? मैं नहीं जानता। मैं न्यायकरना नहीं चाहता। हमें अपनी जीभ और मुँह को वश में रखना है कि हम इससे बचें।

नीतिवचन 16:28 : टेढ़ा मनुष्य बहुत झगड़े को उठाता है, और कानाफूसी करनेवाला परम मित्रों में भी फूट करा देता है।

हमने पहले कहा है कि कुछ लोग हर बात पर विश्वास कर लेते हैं। कुछ लोग बुराई फैलाकर मित्रों को एक दूसरे से दूर करते हैं।

नीतिवचन 16:31 - पके बाल शोभायमान मुकुट ठहरते हैं; वे धर्म के मार्ग पर चलने से प्राप्त होते हैं।

वरिष्ठ नागरिकों के लिए यह एक अच्छी बात है।
