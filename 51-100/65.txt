Proverbs Chapter 11: अध्याय 11

हमने देखा है कि युवक कॉलेज में है और ज्ञान प्रभु यीशु है। वही तो शिक्षक भी है। बुद्धि को सड़कों पर जाकर अपने विद्यार्थी एकत्र करना पड़ रहे थे। अब उसकी कक्षा आरंभ हो गई है और वह नीतिवचनों की शिक्षा दे रही है।

इन नीतिवचनों की साहित्यिक शैली द्विपदी है जो तुलना के द्वारा परस्पर संबंधित हैं। यह इब्रानी कविता है। इब्रानी कविता में या तो विचार दोहराया जाता है या एक विचार के विपरीत दूसरा विचार रखा जाता है। ये तुलना तीन प्रकार की है, पर्यायवाची विचार जिसमें पहली पंक्ति का विचार दोहराया जाता है। दूसरा, विरोधात्मक तुलना जिसमें विषय की सत्यता प्रगट की जाती हैं। तीसरा, सामाजिक तुलना जिसमें दूसरी पंक्ति पहली पंक्ति के विचार को बढ़ाती है।

इस अध्याय में युवक को कुछ अच्छी राय दी गई है। नीतिवचन 11:1 छल के तराजू से यहोवा का घृणा आती है, परन्तु वह पूरे बटखरे से प्रसन्न होता है।

परमेश्वर को आप अपने व्यापार में साझेदार बना सकते हैं। परन्तु चतुराई न करें। यदि आप ईमानदार हैं तो वह आपका साझेदार बनना चाहेगा।

एक विश्वासी व्यापारी को ईमानदारी और सत्यनिष्ठ होना आवश्यक है। मैं ऐसे अद्भुत मसीही व्यापारियों के लिए अति आभारी हूँ। ऐसा ही एक व्यक्ति मेरे साथ गोल्फ खेलता था। वह बाईबल सभा में उपस्थित होने आया था। मैंने उससे परिचय तो प्राप्त किया परन्तु उसके व्यापार के बारे में अधिक जानकारी मुझे नहीं थी। मुझे किसी से यह सुनकर अत्यधिक प्रसन्नता हुई कि वह दूर और पास अपनी ईमानदारी और सत्यनिष्ठा के लिए जाना जाता था। वह एक अत्यधिक सफल व्यापारी था। यह जानना अदभुत है कि आज भी ऐसे मनुष्य है जो ऐसा व्यवहार रखते हैं।

नीतिवचन 11:2 - जब अभिमान होता, तब अपमान भी होता है, परन्तु नम्र लोगों में बुद्धि होती है।

दूसरा पाप घमण्ड है। यहाँ शिक्षा के आरंभ ही में युवाओं को घमण्ड के विरूद्ध चेतावनी है। इस वचन में घमण्ड और दीनता की तुलना है। घमण्ड के साथ सदैव "अपमान" आता है। धर्मशास्त्र में और नीतिवचन में धमण्ड के बारे में बहुत कुछ कहा गया है ।

नीतिवचन 11:3 - सीधे लोग अपनी खराइ से अगुवाई पाते हैं, परन्तु विश्वासघाती अपने कपट से नष्ट होते हैं।

इसमें सीधा सा अर्थ है कि यदि कोई सत्य में आचरण करना चाहे और यह उसके मन की इच्छा हो तो परमेश्वर के आत्मा पर निर्भर किया जा सकता है कि वह आपकी अगुवाई करे और आपका मार्गदर्शन करे। यहाँ तुलना का विचार है, विश्वासघाती अपने कपट से नष्ट होते हैं।"

एक दिन मेरी भेंट एक ऐसे मनुष्य से हुई जिसकी समस्या वही थी जो युवावस्था में मेरी थी। आर्थिक संबंन्धों की। उसने पूछा, "आप परमेश्वर की इच्छा कैसे जानेंगे? आपको कैसे ज्ञात होगा कि किस मार्ग पर चलना है?" मेरा उत्तर था, "मेरी भी यही समस्या थी। मेरे लिए अन्त में एक ही मार्ग बचता था और सब कुछ सुगम हो जाता था।
