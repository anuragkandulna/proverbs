लगा। फिर पलिश्ती ने दाऊद से कहा, मेरे पास आ, मैं तेरा माँस आकाश के पक्षियों और धनपशुओं को दे दूँगा। दाऊद ने पलिश्ती से कहा, तू तो तलवार और भाला और सांग लिए हुए मेरे पास आता है; परन्तु मैं सेनाओं के यहोवा के नाम से तेरे पास आता हूँ, जो इस्राएली सेना का परमेश्वर है, और उसी को तू ने ललकारा है। आज के दिन यहोवा तुझ को मेरे हाथ में कर देगा, और मैं तुझ को मारूँगा, और तेरा सिर तेरे धड़ से अलग करूँगा; और मैं आज के दिन पलिश्ती सेना की लोथें आकाश के पक्षियों और पृथ्वी के जीव जन्तुओं को दे दूँगा; तब समस्त पृथ्वी के लोग जान लेंगे कि इस्राएल में एक परमेश्वर है। और यह समस्त मंडली जान लेगी की यहोवा तलवार या भाले के द्वारा जयवन्त नहीं करता, इसलिये कि संग्राम तो यहोवा का है, और वही तुम्हें हमारे हाथ में कर देगा। जब पलिश्ती उठकर दाऊद का सामना करने के लिये निकट आया, तब दाऊद सेना की ओर पलिश्ती का सामना करने के लिये फुर्ती से दौड़ा। फिर दाऊद ने अपनी थैली में हाथ डालकर उस में से एक पत्थर निकाला, और उसे गोफन में रखकर पलिश्ती के माथे पर ऐसा मारा कि पत्थर उसके माथे के भीतर घुस गया, और वह भूमि पर मुँह के बल गिर पड़ा।

"जो गाल बजाता है उसका विनाश हो जाता है।" यह गोलियत का विवरण है। उसने पलिश्तियों का योद्धा होने का गर्व किया था। दाऊद को युद्ध करने आता देख उसने कहा,

"बुद्धिमान लोग अपने वचनों के द्वारा रक्षा पाते है।" अब दाऊद पर ध्यान दें, 1 शमूएल 17:45 दाऊद ने पलिश्ती से कहा,

दाऊद ने पलिश्ती से कहा, त तो तलवार और भाला और सॉंग लिये हुए मेरे पास आता है; परन्तु मैं सेनाओं के यहोवा के नाम से तेरे पास आता हूँ, जो इस्राएली सेना का परमेश्वर है. और उसी को तू ने ललकारा है।

नीतिवचन 14:4 - जहाँ बैल नहीं, वहाँ गौशाला स्वच्छ तो रहती है, परन्तु बैल के बल से अनाज की बढ़ती होती है।

यह एक अतिरोचक नीतिवचन है धर्मशास्त्र में अनेक स्थानों पर बैल का उदाहरण दिया गया है। बैल बलि का पशु भी था जो मसीह के बलिदान का प्रतीक था।

बैल उस युग में ट्रेक्टर का काम करता था। वे बैल द्वारा गाड़ी खिंचवाते थे और हल चलवाते थे। मेरे विचार में उसकी गंदगी का कारण था कि गौशाला को साफ करना पड़ता था जो एक कठिन काम था। गौशाला तब भी साफ रह सकती थी जब बैल यहाँ न हो परन्तु ऐसा करने से ये बैल की शक्ति के उपयोग से वंचित हो जाते।

इसमें हमारे लिए महान आत्मिक शिक्षा है। हम कभी-कभी कलीसिया की समस्याओं और विभाजनों के समाधान में बैल को बाहर निकाल देते हैं। कलीसिया में सदा ही दीमक के समान व्यस्त लोगों का एक गुट होता है जो बाइबल की शिक्षा का पक्ष लेनेवालों को बाहर करना चाहते हैं। वे सोचते हैं कि ये गौशाला को साफ करना चाहते हैं और कुछ समय बाद उन्हें समझ में आता है कि बैल ही है जो हल चला रहा था। वे ही तो आर्थिक सहयोग दे रहे थे, वे ही थे जो प्रचारकों को भेजते थे। वे ही थे जो खर्चा उठा रहे थे। अतः यदि कोई सफाई का काम करना चाहे तो पहले देख ले कि प्रभु के काम में बैल कौन-कौन है यह अत्यधिक महत्त्वपूर्ण है।

मेरा एक विश्वासी मित्र एवं सह खिलाड़ी है। वह हमारे बाइबल शिक्षण कार्यक्रम में योगदान देता है क्योंकि वह बाइबल की शिक्षा में विश्वास करता है। हम अनेक विषयों 
