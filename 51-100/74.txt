
झूठी जीभ और अफवाहों को स्वीकार किया जाता है और शराबी को तुच्छ जाना जाता है ।

नीतिवचन 12:22 झूठों से यहोवा को घृणा आती है परन्तु जो विश्वास से काम करते हैं, उन से वह प्रसन्न होता है।

परमेश्वर की सन्तान के सद्गुणों में सत्यवादिता भी है।

नीतिवचन 12:23 - चतुर मनुष्य ज्ञान को प्रगट नहीं करता है, परन्तु मूद अपने मन की मूढ़ता ऊँचे शब्द से प्रचार करता है।

एक विवेकपूर्ण मनुष्य किसी के दिल को दुखानेवाली बात नहीं करता है परन्तु कुछ लोग ऐसे होते हैं जो दिल दुखानेवाली बात करते ही है, विशेष करके उनके विषय मैं जो यहाँ नहीं हैं। एक समझदार मनुष्य ऐसा नहीं करता परन्तु मूर्ख रूकता नहीं है। 

नीतिवचन 12:24 - कामकाजी लोग प्रभुता करते हैं, परन्तु आलसी बेगार में पकड़े जाते हैं।

मेरे विचार में आज के समाज में इसे उलटा कर दिया गया है। परिश्रमी मनुष्य ही सदा पदों पर चुने नहीं जाते हैं और मुझे पूरी जानकारी नहीं है कि आलसी मनुष्य कर या टैक्स का भुगतान करता है। मैं तो कम से कम आलसियों की श्रेणी में नहीं आना चाहता हूँ। मैंने इन वचनों को पढ़ते समय परमेश्वर से प्रकाशन की विनती की है और मुझे बोध हुआ है कि कुछ नीतिवचनों को अनन्त जीवन के प्रकाश में समझना आवश्यक । मुझे पूरा विश्वास है कि इस वचन का मापदण्ड अनन्त जीवन से है न कि पार्थिव जीवन से क्या हमें नहीं कहा गया कि एक दिन हम प्रभु यीशु के साथ राज करेंगे। धर्मशास्त्र यह नहीं कहता कि सब विश्वासी बराबर के प्रशासन पद पर होंगे। परन्तु पदाधिकार अलग-अलग होंगे। मैं यदि प्रेरितों के पद पर रखा जाऊँगा तो बड़ी उलझन में पड़ जाऊँगा क्योंकि पौलुस प्रेरित के निकट बैठना आसान नहीं है। मैं उस स्थान के योग्य नहीं हूँ। तथापि मेरे विचार में परिश्रमी जन प्रभु के साथ राज करेंगे।

नीतिवचन 12:25 उदास मन दब जाता है, परन्तु भली बात से वह आनन्दित होता है।

अय्यूब ने अपने मित्रों कहा, अय्यूब 6:25

सच्चाई के वचनों में कितना प्रभाव होता है, परन्तु तुम्हारे विवाद से क्या लाभ होता है?

अच्छे वचन दुःखी मनुष्यों, समस्याओं से घिरे मनुष्यों, और शोकित मन वाले मनष्यों को शान्ति हर्ष और प्रोत्साहन प्रदान करते हैं। हमें परेशान मनुष्य को दोष नहीं देना चाहिए, उसे हताश नहीं करना चाहिए। हमें सदा अच्छे वचन बाँटना चाहिए।

नीतिवचन 12:26 धर्मी अपने पड़ोसी की अगुवाई करता है, परन्तु दुष्ट लोग अपनी ही चाल के कारण भटक जाते हैं।

धर्मी जन अपने पड़ोसी की अगुवाई करता है अर्थात् उसकी सहायता करता परन्तु अधर्मी जन उसे हानि पहुँचाने का प्रयास करता है। धर्मी जन अपने पड़ोसी के अनुचित व्यवहार का सामना करता है। यह एक अत्यधिक सहायक कार्य है

नातान दाऊद का बहुत अच्छा मित्र था परन्तु उसने दाऊद पर ऊंगली उठाने का साहस किया और कहा, "तू ही वह मनुष्य है। (2 शमूएल 12:7) यदि हमारे जीवन में किसी बात का सुधार करना है तो ऐसा करनेवाला मित्र पाना सौभाग्य है।
