जो मार्ग खुलता था उसी पर मैं चलता था। यदि द्वार बन्द हो जाता तो मैं रूक जाता था। यदि मेरे पास स्कूल जाने को पैसा नही होते थे तो मैं स्कूल नहीं जाता था परन्तु मुझे ऐसा प्रतीत होता था कि परमेश्वर मेरे लिए एक ही द्वार खोलता था। ऐसा सदा ही होता था और मैं उसे परमेश्वर का मार्गदर्शन मानता था कि वह द्वार परमेश्वर ने खोला है। यह मेरा अनुभव है।

हमने देखा कि एक युवक को बुद्धि अर्थात् प्रभु यीशु की शिक्षा ग्रहण करना है। बुद्धि तो सड़कों पर से अपने शिष्यों को लेकर आती है। बुद्धि नम्रता, दीनता, खराई और इनके विपरीत घमण्ड के विरूद्ध बहुत कुछ कहती है। 

नीतिवचन 11:4 - कोप के दिन धन से तो कुछ लाभ नहीं होता, परन्तु से भी बचाता है ।

क्या यह पद पढ़कर आपको लाज़र और धनवान व्यक्ति की कहानी स्मरण नहीं आती है? दोनों ही की मृत्यु हो गई और धनवान मनुष्य के धन से प्रकोप के दिन उसे कोई लाभ नहीं हुआ था परन्तु उस कंगाल मनुष्य को उसकी धर्मिकता ने अब्राहम की गोद में पहुँचाया।

धन पर आश्रित रहनेवालों की प्राथमिकताएँ यथा उचित नहीं होती हैं। धन में गलत कुछ नहीं है परन्तु हमें यह स्मरण रखना है कि उसकी सीमा होती है। इस संसार में तो धन से सब कुछ खरीदा जा सकता है परन्तु आनेवाले संसार में धन से कुछ भी पाना संभव नहीं है। नीतिवचन 11:5-6 खरे मनुष्य का मार्ग धर्म के कारण सीधा होता है, परन्तु दुष्ट अपनी दुष्टता के कारण गिर जाता है। सीधे लोगों का बचाव उनके धर्म के कारण होता है, परन्तु विश्वासघाती लोग अपनी ही दुष्टता में फँसते हैं। यदि हम दुष्ट के स्थान पर नियम विरोधी कहें तो इसका अर्थ और भी अधिक स्पष्ट हो जाएगा। नीतिवचन 11:7-8 जब दुष्ट मरता, तब उसकी आशा टूट जाती है, और अधर्मी की आशा व्यर्थ होती है। धर्मी विपत्ति से छूट जाता है, परन्तु दुष्ट उसी विपत्ति में पड़ जाता है।

"जब दुष्ट मरता, तब उसकी आशा टूट जाती है। और अधर्मी की आशा व्यर्थ होती है।" क्या इससे आपको हामान का स्मरण नहीं होता है? उसके विपरीत एस्तेर का मामा मोर्दकै एक धर्मी जन था जो संकट से उबारा गया था।

नीतिवचन 11:9 - भक्तिहीन जन अपने पड़ोसी को अपने मुँह की बात से बिगाड़ता है, परन्तु धर्मी लोग ज्ञान के द्वारा बचते हैं।

"भक्तिहीन" के लिए मूल यूनानी शब्द का अर्थ है पलट कर उत्तर देना। उस युग के नाटकों में नायक को संकेत दिया जाता था और वे अपनी भूमिका की कथोपकथा (डायलोग) का उच्चारण करते थे। अतः जब धर्म के क्षेत्र में किसी के लिए यह शब्द काम में लिखा जाए तो उसका अर्थ है कि वह ढोंगी है। वह कहता है, हाल्लेलूय्याह, "याह की स्तुति करो।" यह उसका शाब्दिक उच्चारण मात्र ही है। वह केवल एक भूमिका निभा रहा है। वह परमेश्वर की स्तुति मन की गहराई से नहीं कर रहा है।

भक्तिहीन जन अपने पड़ोसी को अपने मुँह की बात से बिगाड़ता है।" वह आपकी मित्रता का स्वांग रचता है परन्तु अपना पाप छिपाने के लिए आपकी पीठ में छूरी 