
शिक्षा को बाहर कर दिया है? वे रूढ़ीवादियों को धर्म के अंधे कहते हैं। मैं सच कहूँ तो मुझे स्कूलों में विकासवाद की शिक्षा पर कोई आपत्ति नहीं है यदि मुझे भी बाईबल सिखाने की अनुमति दी जाए। परन्तु उदार विचार रखने वाले इसकी अनुमति नहीं देंगे। उनके पास कितनी भी उपाधियाँ क्यों न हों वे अज्ञानी ही हैं। यदि ये परमेश्वर के वचन की शिक्षा न दें तो, मैं उन्हें पिछड़ा हुआ ही कहूँगा। सीधी सी बात तो यह है कि थोथा चना बाजे घना, मतलब यही है कि जितनी की बुद्धि नही उतने की दिखावा करते हैं। सच तो यह है कि मेरी भेंट आज तक किसी उदार विचार वाले से नहीं हुई, जो यह सोचता हो कि वह बुद्धिमान नहीं है। वह सोचता है कि उसे सब कुछ आता है, परन्तु वह वास्तव में न तो कुछ जानता है और न ही उसे ज्ञान है। मनुष्य जितना अधिक जानता है उतना ही अधिक वह अपने अज्ञान और अपनी सीमाओं को पहचानता है। एक महान उपदेशक जिनके पास, मेरे विचार में, मनुष्यों में प्रवीण बुद्धि थी, प्रायः कहा करते था, "मैं जितना अधिक बाईबल अध्ययन करता हूँ उतना ही अधिक मुझे बोध होता है कि मैं बाईबल के बारे में कैसा अज्ञानी हूँ।" मेरे मित्रो, आप बाईबल का अध्ययन करें और आपको यह बोध न हो कि आप बाईबल के बारे में कैसे अज्ञानी हैं तो कुछ समस्या है। मेरे मित्र, आप अपने अज्ञान के बोध के बिना बाईबल नहीं पढ़ सकते हैं।

परन्तु ठट्ठा करनेवाले को वचन के अध्ययन में रूचि नहीं होती है। उसे वचन सुनाकर आप अपना समय न गंवाएंगे।

नीतिवचन 9:10 - यहोवा का भय मानना बुद्धि का आरम्भ है, और परमपवित्र ईश्वर को जानना ही समझ है।

ऐसा लगता है कि हमने यह पद पहले भी पढ़ा है। जी हाँ जब बालक घर में था तब उसका पहला पाठ था, 

नीतिवचन 1:7 - यहोवा का भय मानना बुद्धि का मूल है; बुद्धि और शिक्षा को मूढ़ ही लोग तुच्छ जानते हैं।

अब वह जीवन और बुद्धि के कॉलेज में है। वह बुद्धि के विश्वविद्यालय में नया है और उसका पहला पाठ है, "यहोवा का भय मानना बुद्धि का मूल हैं; बुद्धि और शिक्षा को मूढ़ ही लोग तुच्छ जानते हैं।" हम सबका आरंभ यहीं से होता है। यदि आपने यहाँ से आरंभ नहीं किया है तो आपने अभी आरंभ ही नहीं किया है। यह पुस्तक कहती है कि इस संसार में मनुष्य परमेश्वर के बिना निर्वाह करे तो वह मूर्ख है।

हम आज सुरक्षा की इतनी अधिक चिन्ता करते हैं- सड़कों पर सुरक्षा, घर में सुरक्षा, बुढ़ापे में सुरक्षा आदि। हम बीमा करवाते है और उसकी किश्तें चुकाते हैं। यह एक बुद्धिमानी की बात है। मेरे भाइयो, यह तो ठिक है परन्तु अनन्त जीवन के बारे में आपने क्या सोचा है? क्या आपके पास अनन्त जीवन बीमा है? ओह, परमेश्वर से रहित जीवन जीना कैसी मूर्खता है! "यहोवा का भय मानना बुद्धि का मूल है।"

नीतिवचन 9:11-12, मेरे द्वारा तो तेरी आयु बढ़ेगी, और तेरे जीवन के वर्ष अधिक होंगे। यदि तू बुद्धिमान हो, तो बुद्धि का फल तू ही भोगेगा और यदि तू ठट्ठा करे, तो दंड केवल तू ही भोगेगा।

यदि आप बुद्धिमान हैं तो अनन्त जीवन के लिए तैयारी कर लें। यदि आप ठट्टा करें और इन बातों की निन्दा करें तो आप दण्ड के लिए तैयार हो रहे हैं। यह कठोर लगेगा परन्तु किसी को तो कहना ही होगा कि आप नरक के मार्ग पर अग्रसर हैं। "यदि 