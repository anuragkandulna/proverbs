Proverbs Chapter 16: अध्याय 16

यह अत्यधिक अर्थपूर्ण और महत्वपूर्ण अध्याय है। इस के छोटे-छोटे वाक्य लम्बे-लम्बे अनुभवों की गाथा है जिसे समय और कष्टों की कड़ी परीक्षा से गुज़रना पड़ा है। उन्हें पवित्र आत्मा के सामर्थ्य से ही अर्थपूर्ण और वास्तविक बनाया जा सकता है। नीतिवचन हर समय के लिए हैं। यद्यपि नीतिवचन इस्राएलियों के व्यवस्था पालन के लिए थे, वे हम सब से भी विशेष रूप से बातें करते हैं। धनवान, गरीब, स्त्री, पुरूष आदि सब के लिए। यह एक ऐसी पुस्तक है जो हम सब के मन को छू लेती है। 

नीतिवचन 16:1 - मन की युक्ति मनुष्य के वश में रहती है, परन्त, मुँह से कहना यहोवा की ओर से होता है।

डॉ. एच. आयरनसाइड इसका अर्थ इस प्रकार दर्शाते हैं, "मन के उद्देश्य मनुष्य के होते हैं परन्तु मुँह से निकलने वाली बात यहोवा की ओर होती है।" हमारी भाषा में इसे कहते है, "मनुष्य सोचता है, परमेश्वर कुछ और करता है।" यिर्मयाह 10:23 में लिखा है 

हे यहोवा, मैं जान गया हूँ, कि मनुष्य का मार्ग उसके वश में नहीं है, मनुष्य चलता तो है, परन्तु उसके डग उसके अधीन नहीं हैं।

आप और मैं योजना बनाकर उसका प्रबन्ध करते हैं परन्तु जब कहने और करने का समय आता है तब परमेश्वर का निर्णय अन्तिम होता है। हम बड़ी-बड़ी बातें कर सकते हैं परन्तु परमेश्वर ही है जो अन्तिम निर्णय देता है।

नीतिवचन 16:2 - मनुष्य का सारा चालचलन अपनी दृष्टि में पवित्र ठहरता है, परन्तु यहोवा मन को तौलता है।

"मनुष्य का सारा चालचलन अपनी दृष्टि में पवित्र ठहरता है।" हमने नीतिवचन में इसे देखा है, 

नीतिवचन 14:12 - ऐसा मार्ग है, जो मनुष्य को ठीक जान पड़ता है, परन्तु उसके अन्त में मृत्यु ही मिलती है।

यदि आपने भटके हुओं को उद्धार का सन्देश सुनाया है, या आप प्रचारक या शिक्षक है तो आपको अधिकांश समय जो उत्तर मिलते हैं उन्हें आप जानते हैं, 'मुझे उद्धार की आवश्यकता नहीं है। मैं जैसा हूँ वैसा ही ठीक हूँ। मेरे साथ समस्या क्या है? मैं परमेश्वर के समक्ष खड़ा हो सकता हूँ। मैं एक ईमानदार मनुष्य हूँ।" मनुष्य का सारा चालचलन अपनी दृष्टि में पवित्र ठहरता है। मुझे इससे चुनौती भी दी गई है।

ऐसे अनेक विश्वासी हैं जो सोचते हैं कि परमेश्वर के समक्ष उनका चालचलन सिद्ध है। यह संपूर्ण विषय 1 यूहन्ना में समाया हुआ है.

1 यूहन्ना 1:7 - पर यदि जैसा वह ज्योति में है, वैसे ही हम भी ज्योति में चलें, तो एक दूसरे से सहभागिता रखते हैं; और उसके पुत्र यीशु का लक्ष् हमें सब पापों से शुद्ध करता है।

हम परमेश्वर के वचन का दर्पण अपने जीवन के सामने रखें तो हमें समझ में आ जाएगा कि सब कुछ ठीक नहीं है और हम परमेश्वर के प्रतिमान में सिद्ध नहीं है। आपका समाज आपको सम्मान प्रदान कर सकता है, कलीसिया आपकी सराहना कर सकती है, आपके पड़ोसी आपका गुणगान कर सकती है. परन्तु मेरे मित्रो, जब आप 