इस बात में उपहास छिपा है। कुछ लोग प्रेम और लगाव का ऐसा नाटक करते है कि आपको ऐसा लगेगा कि उनके मन में आपके लिए बड़ा स्थान है। ऐसे मनुष्य से सावधान रहें जो आवश्यकता से अधिक आपकी प्रशंसा करता हो।

इसका एक अच्छा उदाहरण बाइबल में अबशालोम का है।

2 शमूएल 15:1-6 इसके बाद अबशालोम ने रथ और घोड़े, और अपने आगे आगे दौड़नेवाले पचास मनुष्य रख लिए। और अबशालोम सबेरे उठकर फाटक के मार्ग के पास खड़ा हुआ करता था; और जब जब कोई मुद्दई राजा के पास न्याय के लिये आता, तब तब अबशालोम उसको पुकारके पूछता था, तू किस नगर से आता है? और वह कहता था, कि तेरा दास इस्राएल के अमुक गोत्र का है। तब अबशालोम उस से कहता था, कि सुन, तेरा पक्ष तो ठीक और न्याय का है; परन्तु राजा की ओर से तेरी सुननेवाला कोई नहीं है। फिर अबशालोम यह भी कहा करता था, कि भला होता कि मैं इस देश में न्यायी ठहराया जाता! तब जितने मुकद्दमावाले होते वे सब मेरे ही पास आते, और मैं उनका न्याय चुकाता । फिर जब कोई उसे दंडवत् करने को निकट आता, तब वह हाथ बढ़ाकर उसको पकड़के चूम लेता था। अतः जितने इस्राएली राजा के पास अपना मुकद्दमा ले करे आते उन सभों से अबशालोम ऐसा ही व्यवहार किया करता था इस प्रकार अबशालोम ने इस्राएली मनुष्यों के मन को हर लिया।

वह प्रातः काल उठकर नगर फाटक पर बैठ जाता था और राजा के पास आनेवाले प्रजा के लोगों के साथ मीठी-मीठी बातें करके उनका मन जीत लेता था। वह उनसे अपार प्रेम करने का नाटक करता था। वह उनकी प्रशंसा करता था परन्तु उसके मन में राजा का सिंहासन छीनने की अभिलाषा थी।

मैं सेमिनरियों में उपदेश देते समय युवा प्रचारक से कहता हूँ, "युवको, आप किसी भी कलीसिया में जाएँ, वहाँ हमेशा एक प्रिय भक्त होगा जो कहेगा कि आप कैसे उत्तम प्रचारक है। कभी एक मधुर वृद्ध महिला होगी या कोई पुरुष होगा। परमेश्वर उन्हें युवा प्रचारकों के प्रोत्साहन के लिए वहाँ रखता है वे आपकी ऐसी प्रशंसा करेंगे कि जैसे आप प्रेरित पौलुस, मार्टिन लूथर, जॉन केलविन, बिलि सन्डे, बिली ग्राहम सब जोड़कर एक है। यह बड़ी अच्छी बात है कि आपके प्रोत्साहन के लिए वे वहाँ हैं परन्तु आप उनकी बात पर निर्भर न हों। वह सच नहीं है। 'चाटुकारी इत्र के समान है। उसे सूंघना चाहिए पीना नहीं।"

नीतिवचन 27:17 - जैसे लोहा लोहे को चमका देता है, वैसे ही मनुष्य का मुख अपने मित्र की संगति से चमकदार हो जाता है।

आपके मस्तिष्क को कुशाग्रता प्रदान करने वाला मित्र पाना बहुत ही अच्छी बात है। आप उसके साथ लाभ की बातें कर सकते हैं। मेरे पास भी ऐसा एक मित्र था हम साथ बैठकर आत्मिक विषयों पर चर्चा करते थे। उससे मुझे ताज़गी और सामर्थ्य प्राप्त होती थी। मैं उससे कुछ न कुछ अवश्य सीखता था। ऐसा मित्र पाना एक महान सौभाग्य है ।

नीतिवचन 27:19 - जैसे जल में मुख की परछाई मुख को प्रगट करती है, वैसे ही मनुष्य का मन मनुष्य को प्रगट करता है।

ऐसा मित्र पाना महान बात है जो धोखा नहीं देगा। आप उससे अपने मन की बात कर सकते हैं। मित्र वह है जो आपको समझता है और आपसे प्रेम रखता है।
