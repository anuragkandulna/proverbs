मुझे एक प्रोफेसर ने अपना एक संग्रह भेजा जिसमें से अनेक लोकोक्तियाँ हमारे- नीतिवचनों से मिलती हैं। उनमें से एक है, "यदि मैं कुछ बोलने से पहले सोचने के लिए रुक जाऊँ तो मुझे कुछ कहने के बाद पछताना नहीं पड़ेगा।" यह अति सत्य है। 

नीतिवचन 18:3 - जहाँ दुष्टता आती, वहाँ अपमान भी आता है; और निरादर के साथ निन्दा आती है।

एक और आधुनिक लोकोक्ति है, "कुछ लोग जहाँ भी जाते हैं वे दूसरों में आनन्द ही बाँटते हैं।" मेरे विचार में यह एक अच्छी लोकोक्ति है और यहाँ जिन मनुष्यों का उल्लेख है उनके लिए यह उचित है। कुछ लोग सब को दुःख ही देते हैं। 

नीतिवचन 18:4 - मनुष्य के मुँह के वचन गहिरा जल, और उमड़ने नदी बुद्धि के सोते हैं।

प्रभु यीशु मसीह में प्रत्येक विश्वासी में पवित्र आत्मा का अन्तरवास है। झोपड़ियों के पर्व में जब मन्दिर में पानी डाला जा रहा था तब प्रभु यीशु ने वहाँ खड़े होकर कहा :

पर्व के अंतिम दिन, जो मुख्य दिन है, यीशु खड़ा 

यूहन्ना 7:37-38 - हुआ और पुकार कर कहा, यदि कोई प्यासा हो तो मेरे पास आए और पीए। जो मुझ पर विश्वास करेगा, जैसा पवित्र शास्त्र में आया है उसके ह्रदय में से जीवन के जल की नदियाँ बह निकलेंगी।

यूहन्ना इसका अर्थ भी हमें समझाता है :

उस ने यह वचन उस आत्मा के विषय में कहा, जिसे उस पर विश्वास करनेवाले पाने पर थे; क्योंकि आत्मा अब तक न उतरा था क्योंकि यीशु अब तक अपनी महिमा को न पहुँचा था। (यूहन्ना 7:39)

परमेश्वर की सन्तान को पवित्र आत्मा के सामर्थ्य में बोलना सीखना है। परमेश्वर के वचन और उसकी बातों के प्रसार में यह अति महत्वपूर्ण है।

नीतिवचन 18:5 - दुष्ट का पक्ष करना, और धर्मी का हक मारना, अच्छा नहीं है।

किसी दुष्ट की बातों में आकर किसी धर्मी की हानि पहुँचाने की सम्मति न करना। यह व्यक्ति विशेष के संदर्भ में है परन्तु देश-देश के लिए भी सही है। ये नीतिवचन व्यावहारिक हैं और जीवन में काम के हैं।

नीतिवचन 18:6-8 - बात बढ़ाने से मूर्ख मुकद्दमा खड़ा करता है, और अपने को मार खाने के योग्य दिखाता है। मूर्ख का विनाश उसकी बातों से होता है, और उसके वचन उसके प्राण के लिये फन्दे होते हैं। कानाफूसी करनेवाले के वचन स्वादिष्ट भोजन के समान लगते हैं; वे पेट में पच जाते ।

"कानाफूसी करनेवाले के वचन" स्वादिष्ट भोजन के समान लगते है जो पेट में पच जाते हैं। हम फिर से मूर्ख के विषय चर्चा सुन रहे हैं। आपको स्मरण होगा कि गती 6:22 में यीशु ने हमें किसी को मूर्ख कहने के लिए मना किया है परन्तु परमेश्वर कुछ लोगों को मूर्ख कहते हैं क्योंकि वह मनुष्य को जानता है।

यहाँ हम देखते हैं कि मूर्ख परेशानी का मूल है। वह हमेशा झगड़े उत्पन्न करता है, शिकायत करता है और दूसरों में गलती निकालता है।

यहाँ एक और कहावत है, "दुसरों का ध्यान रखो। अधिकांश मनुष्य शिकायत करना जानते हैं परन्तु बहुत कम शिष्य उचित बातों कि शिकायत करते हैं। मधुमक्खी को 
