याकूब के परिवार में ईर्ष्या के कारण क्या हुआ था? उन्होंने अपने छोटे भाई यूसुफ को दासत्व में बेच दिया। 

नीतिवचन 27:5-6 - खुली हुई डाँट गुप्त प्रेम से उत्तम है जो घाव मित्र के हाथ से लगे वह विश्वासयोग्य है परन्तु बैरी अधिक चुम्बन करता है। बाइबल में इस आत्मविरोधी व्यवहार के अनेक उदाहरण हैं। अन्य जातियों के साथ खाना खाते-खाते अकस्मात ही अलग हो जाने पर पौलुस ने पतरस को झिड़का था। पौलुस को इसकी आवश्यकता भी थी। उसने पौलुस की बात पर ध्यान दिया। उनमें मनभुटाव नहीं हुआ।

सहायता के लिए आपके दोष प्रगट करने वाला मित्र हो तो बहुत ही बड़ा सौभाग्य है। यही कारण है कि प्रचारक के पास एक अच्छी पत्नी होनी चाहिए। वह उसे दीनता के मार्ग पर लेकर चलेगी और उसकी त्रुटियाँ उस पर प्रगट करेगी। मैं आराधना से बाहर आकर फूला हुआ होता हूँ परन्तु मेरी पत्नी कार में मुझ में पिन चुभा देती है और तब मुझे यह समझ में आता है कि वह सही है और जो मुझ से मीठी-मीठी बात कर रहा था वह गलत था। यहाँ विषय यहूदा को प्रगट करता है जिसने प्रभु यीशु को चुम्बन देकर पकड़वाया था।

नीतिवचन 27:7 - सन्तुष्ट होने पर मधु का छत्ता भी फीका लगता है, परन्तु भूखे को सब कड़वी वस्तुएँ भी मीठी जान पड़ती हैं।

"फ्रांस, ईटली, स्पेन और जर्मनी में ऊँच वर्ग के पास खाना इतना अधिक होता था कि वे साधारण भोजन से ऊब गए थे चाहे वह कितना भी अच्छा था। अतः उनके खाना पकाने वालों को उनके लिए नया-नया भोजन पकाना पड़ता था कि उनकी भूख बड़े।

इसकी तुलना एक भूखे मनुष्य से करें। उसके लिए कैसा भी खाना स्वादिष्ट होता है। 

परमेश्वर के वचन के साथ भी ऐसा ही है। हमें उसे खाना है, चबाना है, उसे बार-बार ध्यान में लाकर उस पर मनन करना है। परमेश्वर हम में भूख जगाए। उसके वचन की सच्ची भूख ।

नीतिवचन 27:8 - स्थान छोड़कर घूमनेवाला मनुष्य उस चिड़िया के समान है, जो घोंसला छोड़कर उड़ती फिरती है।

कलीसियाओं और मसीही संस्थाओं में अनेक विश्वासी गोल सुराख में चौकोर खूँटा या चौकोर सुराख में गोल खूँटा के समान है। इसका कारण है कि परमेश्वर ने प्रत्येक विश्वासी को वरदान दिया है। 

1 कुरिन्थियों 12:7 में लिखा है, सब के लाभ पहुँचाने के लिए हर एक को आत्मा का प्रकाश दिया जाता है ।

परमेश्वर ने प्रत्येक विश्वासी को वरदान का सदुपयोग करने के लिए निश्चित स्थान दिया है।

1 कुरिन्थियों 12:18 - राचमुच परमेश्वर ने अंगों को अपनी इच्छा के अनुसार एक एक करके देह में रखा है।
