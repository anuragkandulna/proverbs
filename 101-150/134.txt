नीतिवचन 24:17 - जब तेरा भात्रु गिर जाए तब तू आनन्दित न हो, और जब वह ठोकर खाए, तब तेरा मन मगन न हो।

जब आप किसी को पसन्द नहीं करते और उसके साथ दुर्घटना घटे तो अति सम्भव होता है कि आप कहें, "अच्छा हुआ।" आप इससे इन्कार नहीं कर सकते क्योंकि यह मनुष्य का स्वभाव है। यदि आपने कहा नहीं तो सोचा तो निश्चित होगा। परमेश्वर कहता है, 'जब तेरा शत्रु गिर जाए तब आनन्दित न हो।" यह समस्या का समाधान नहीं है। क्यों?

नीतिवचन 24:18 - कहीं ऐसा न हो कि यहोवा यह देखकर अप्रसन्न हो और अपना क्रोध उस पर से हटा ले ।

अपने बैरी की दुर्घटना पर आप आनन्दित होंगे तो परमेश्वर उस पर से अपना क्रोध हटाकर उसे आशीष देगा। इससे आपको बहुत कष्ट होगा। यह एक अत्यधिक तार्किक कारण है कि आप अपने बैरी के कष्टों से प्रसन्न न हों।

नीतिवचन 24:19 - कुकर्मियों के कारण मत कुद, दुष्ट लोगों के कारण डाह न कर; 

आप सोचेंगे कि हमने इसे अभी पढ़ा है। जी हाँ इस अध्याय के पद 1 में यही विचार है। इसे दोहराया क्यों गया है? इसे दोहराने का कारण है कि इसका महत्व सिद्ध हो परमेश्वर चाहता है कि हम इसे सीखें।

क्या आपने कभी ध्यान दिया कि हमारे प्रभु के दृष्टान्त और आश्चर्यकर्म भी दोहराए गए है? उदाहरण के लिए पाँच हज़ार पुरुषों को भोजन करवाने का आश्चर्यकर्म चारों सुसमाचार वृत्तान्तों मे दिया गया है। प्रत्येक सुसमाचार लेखक अपनी आवश्यकता के अनुसार उसमें बल देता है। यह आश्चर्यकर्म ऐसा महत्त्वपूर्ण है कि हमारे लिए चार बार लिखा गया है। इसी प्रकार इस नीतिवचन की शिक्षा बहुत महत्त्वपूर्ण है। इसलिए इसे दोहराया गया है।

पद 23 से अध्याय के अन्त तक का भाग एक प्रकार का परिशिष्ट है जिसके आरम्भ में संयोजक उक्ति है, 'बुद्धिमानों के वचन यह भी है।"

नीतिवचन 24:23 - बुद्धिमानों के वचन यह भी हैं। न्याय में पक्षपात करना, किसी रीति भी अच्छा नहीं ।

युवक को दीक्षांत से पूर्व यह भी सीखना है, 'न्याय में पक्षपात करना किसी रीति से भी अच्छा नहीं है।" यह आज दैनिक जीवन में अति आवश्यक है। नेताओं को, नियोजकों को वरन् प्रत्येक पदाधिकारी को यह समझना अति आवश्यक है। अनुग्रहीत तो हों परन्तु न्याय में सब बराबर हों।

नीतिवचन 24:24 - जो दुष्ट से कहता है कि तू निर्दोष है, उसको तो हर समाज के लोग शाप देते और जाति-जाति के लोग धमकी देते हैं;

आज का यह एक आम अभ्यास है। दुष्ट की प्रशंसा होती है। दुष्ट को धर्मी कहा जाता है। यह एक अति अनर्थ बात है।

नीतिवचन 24:29 - मत कह, जैसा उस ने मेरे साथ किया वैसा ही मैं भी उसके साथ करूँगा; और उसको उसके काम के अनुसार बदला दूंगा।

यह हम नीतिवचनों में बार-बार देख रहे है। रोमियों की कलीसिया को भी पौलुस ने यही लिखा था - रोगियों 12:19 - हे प्रियो, बदला न लेना, परन्तु परमेश्वर 
