
Proverbs Chapter 22: अध्याय 22

संसार का सबसे अधिक धनवान मनुष्य, राजा सुलैमान, सांसारिक धन को उचित परिप्रेक्ष्य में रखता है।

नीतिवचन 22:1 - बड़े धन से अच्छा नाम अधिक चाहने योग्य है, और सोने चान्दी से दूसरों की प्रसन्नता उत्तम है।

मूल लेख में "अच्छा" शब्द नहीं है। अनुवादकों ने इसे जोड़ा है, बड़े धन से नाम अधिक चाहने योग्य है। अर्थात् नाम जो आप भले कामों द्वारा कमाते है न कि वह नाम जो आपके माता-पिता ने आपको दिया है।" उदाहरण के लिए हमें बनायाह के बारे में 2 शमूएल 23:20 में बताया गया है, "यहोयादा का पुत्र बनायाह था.... उसने सिंह सरीखे दो मोआबियों को मार डाला। बर्फ गिरने के समय उसने एक गड्ढे में उतर के एक सिंह को मार डाला। कुछ लोग तो थोड़ी सी बरसात में भी आराधना के लिए नहीं जाते है। इस पुरूष ने बर्फ गिरते समय भी शेर को मार डाला था। पद 22 में लिखा है कि "ऐसे काम करके यहोयादा का पुत्र बनायाह उन तीनों वीरों में नामी हो गया।" वह दाऊद के शूरवीरों के सर्वोच्च दल का सदस्य था। उसने नाम कमाया, "बड़े धन से लाभ अधिक चाहने योग्य है।

नीतिवचन 22:2 - धनी और निर्धन दोनों एक दूसरे से मिलते हैं यहोवा उन दोनों का कर्त्ता है।

इसका अर्थ है कि परमेश्वर की दृष्टि में सब बराबर है। जब आप मनुष्यों के वैश्विक भाई चारे की बात करें तो अपने शब्द के प्रति अत्यधिक सावधान रहें। बाइबल यह नहीं सिखाती है। बाइबल की शिक्षा के अनुसार हम सब मानव जाति के सदस्य है जिनमें भ्रष्ट स्वभाव है परमेश्वर के प्रति विरोधी स्वभाव। हमें एक दूसरे से अपनी रक्षा भी करना है क्योंकि हम भरोसे के योग्य नहीं हैं।

प्रेरितों के काम 17:26 में लिखा है,

उसने एक ही भूल से मनुष्यों की सब जातियाँ सारी पृथ्वी पर रहने के लिए बनाई हैं और उनके ठहराए हुए समय और निवास की सीमाओं को इसलिए बाँधा है......... 

इस प्रकार हम सब उसके समक्ष बराबर है परन्तु हम मनुष्य होने के कारण परमेश्वर की सन्तान नहीं होते है। हम प्रभु यीशु में विश्वास करने के कारण उसकी सन्तान हो जाते है। प्रभु यीशु ने अपने युग के धर्मगुरूओं से कहा था

यूहन्ना 8:44 - तुम अपने पिता शैतान से हो और अपने पिता शैतान की लालसाओं को पूरा करना चाहते हो।

इस प्रकार हम देखते है कि संसार में दो कुटुम्ब है: परमेश्वर की सन्तान और शैतान की सन्तान । अतः परमेश्वर सम्पूर्ण मानवजाति का पिता नहीं है।

ध्यान दीजिए कि नीतिवचन कहता है, 'यहोवा उन दोनों का कर्ता है। सृष्टि होने के कारण तो हम सब उसी के है। परमेश्वर सबका सृजनहार है परन्तु सबका पिता नहीं है।

नीतिवचन 22:3 - चतुर मनुष्य विपत्ति को आते देखकर छिप जाता है: परन्तु गोले लोग आगे बढ़कर दण्ड भोगते हैं।
