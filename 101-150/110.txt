Proverbs Chapter 20: अध्याय 20

हम अब भी सुलैमान के बुद्धि के वचनों का ही अध्ययन कर रहे है। यह विशेष युवा वर्ग के लिए है परन्तु प्रत्येक विश्वासी के संबन्ध में भी व्यावहारिक है। परमेश्वर के वचन को पढ़ना और अध्ययन करना जीवन पर निश्चित प्रभाव डालता है। यह या तो आपको परमेश्वर के निकट ले आएगा या परमेश्वर से दूर ले जाएगा। परमेश्वर के वचन के प्रति आपकी प्रतिक्रिया तटस्थ नहीं रहेगी।

नीतिवचन में यहाँ पहली बार शराब के विरूद्ध चेतावनी दी गई है। मेरे विचार में शराब ने अन्य सब आपदाओं से अधिक राष्ट्रों को व्यापार को, घर-परिवार को, व्यक्तिगत जीवन को नष्ट किया है।

नीतिवचन 20:1 - दाखमधु ठट्ठा करनेवाला और मदिरा हल्ला मचानेवाली है; जो कोई उसके कारण चूक करता है, वह बुद्धिमान नहीं।

नये नियम में दाखरस के विषय मतभेद है। मेरा अपना विचार है कि गलील के काना नगर में प्रभु यीशु ने विवाह उत्सव में जो दाखरस बनाया था उसमें नशा नहीं था यूहन्ना 2, यदि कोई स्वयं को अनैतिक नशीला पदार्थ का विक्रेता बताने का प्रयास करे तो अन्याय कर रहा हैं। लोग याद करते हैं कि इस्राएल के गर्म क्षेत्रों में यदि आप अंगूर के रस को मशकों में भरकर रख दें तो उस में खमीर उठ कर अपने आप ही वह मदिरा बन जाता है परन्तु काना के विवाह उत्सव में प्रभु ने दाखरस नहीं पानी काम में लिया था जो पल भर में दाखरस में परिवर्तित हो गया था। उसमें खमीर उठने को तो मौका ही नहीं था। हमें यह भी स्मरण रखना है कि विवाह एक धार्मिक अनुष्ठान होता था और धार्मिक अनुष्ठानों में खमीर संबन्धित कोई वस्तु काम में नहीं ली जाती थी। यही कारण था कि फसह के पर्व में या प्रभु-भोज में तब खमीर उठा हुआ दाखरस उपयोग नहीं किया जा सकता था। खमीर उठाना खमीर के द्वारा से होता है और खमीर का उपयोग रोटी और अन्य वस्तुओं में कड़ाई से वर्जित था। परमेश्वर के वचन में नशा वर्जित है और यह इसका प्रमाण है, "दाखरस ठट्ठा करनेवाला और मदिरा हल्ला मचानेवाला है। जो कोई उसके कारण चूक करता है, वह बुद्धिमान नहीं है।"

आज अनेक जन इसके शिकार हैं। नशे में गाड़ियाँ चलाने के परिणामस्वरूप अनेक दुर्घटनाएँ होती है और अनेक मनुष्य मरते हैं या विकलांग बन जाते, मानसिक अस्पताल भी पहुँच जाते हैं ऐसी खबरें कम सुनने को मिलती है। हम नशीले पदार्थों के उपयोग के बारे में सुनते हैं। शराब भी तो नशीला पदार्थ है।

मुझे एक अधिकारी ने बताया कि ड्रग्स पदार्थों के उपयोग को दबाने के संघर्ष के समय शराब में रूचि दिलवाना आरंभ किया गया था, क्योंकि उन्हें डर था कि ड्रग्स जैसे नशीले पदार्थों से शराब का व्यापार गिर रहा था। वे चाहते थे कि एक युवक ड्रग्स का नशा करने से उत्तम है कि शराबी बना दिया जाए। यह शराब व्यापारियों की दया और उदारता थी शायद। युवाओं को भी अवसर मिल गया कि शराब पीनेवालों के साथ अपनी तुलना करके अपने आप को स्वीकार्य कहें। मैं उनसे सहमत हूँ। इससे पहले कि हम युवाओं पर नशीले पदार्थों के लिए उंगली उठाएँ हम वयस्कों को पहले शराब पीना छोड़ना होगा। कलीसिया के बाहर का आडम्बर कलीसिया के भीतर के आडम्बर से बहुत कम है।
