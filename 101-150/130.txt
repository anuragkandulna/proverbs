Proverbs Chapter 24: अध्याय 24

यह अध्याय सुलैमान के नीतिवचनों का अन्तिम अध्याय है जिन्हें उसने स्वयं क्रमबद्ध किया था। इसके बाद के नीतिवचन भी सुलैमान के ही नीतिवचन है परन्तु उन्हें हिजकिय्याह के किसी कर्मि ने व्यवस्थित किए थे। सुलैमान में बहुत नीति लिखे थे। हमारे पास तो उसके बहुत ही कम नीतिवचन है जिन्हें सुलैमान ने लिखा ये सीमित अवश्य है परन्तु महान सत्य है और हमारे जीवन को मार्गदर्शन प्रदान करने के लिए है। 

नीतिवचन 24:1-2 - बुरे लोगों के विषय में डाह न करना, और न उनकी संगति की चाह रखना; क्योंकि वे उपद्रव सोचते रहते हैं, और उनके मुँह से दुष्टता की बात निकलती है।

यह हम से पहले भी कहा जा चुका है। हम यहाँ देखते है कि महत्वपूर्ण शिक्षाओं को दोहराया जा रहा है। उदाहरण के लिए आप देखेंगे कि जीभ, घमण्ड और मूर्ख के बारे में बहुत कुछ कहा गया है। क्योंकि ये जीवन में उपयोगी है। ये लोग हर जगह पाए जाते है, आपके और मेरे शहर में भी। यही कारण है कि मैंने कहा था कि आप इन नीतिवचनों के संदर्भ में हर जगह एक मनुष्य को देखेंगे। हमने इन नीतिवचनों को बाइबल के नायकों के सम्बन्ध में भी देखा है।

भजन 73 आसाप के भजन है जो हमारे इस पद के समान ही है। वह लिखता है:

भजन संहिता 73:3-9 - क्योंकि जब मैं दुष्टों का कुशल देखता था, तब उन घमण्डियों के विषय डाह करता था। क्योंकि उनकी मृत्यु में वेदनाएँ नहीं होतीं, परन्तु उनका बल अटूट रहता है। उनको दूसरे मनुष्यों के समान कष्ट नहीं होता, और अन्य मनुष्यों के समान उन पर विपत्ति नहीं पड़ती। इस कारण अहंकार उनके गले का हार बना है; उनका ओढ़ना उपद्रव है। उनकी आँखें चर्बी से झलकती हैं, उनके मन की भावनाएँ उमण्डती हैं। वे ठट्ठा मारते हैं, और दुष्टता से अन्धेर की बात बोलते हैं; वे डींग मारते हैं। वे मानो स्वर्ग में बैठे हुए बोलते हैं, और वे पृथ्वी में बोलते फिरते हैं।

आसाप के लिए यह परेशानी का कारण था और मेरे विचार में, आप भी परेशान हो जाते होंगे। निश्चय ही मुझे तो ऐसा ही लगता है। मुझे स्मरण आता है कि मैं एक गरीब बालक था और सोचता था कि मैं गरीब क्यों हूँ और मुझे स्कूल जाने की जगह काम करने की आवश्यकता क्यों पड़ी जब मैं मात्र 14 वर्ष का ही था। मैं उन बालकों को भी देखता था जो स्कूल जा सकते थे परन्तु पढ़ाई से घृणा करने के कारण उन्होंने स्कूल छोड़ दिया। मैं इस विषय मन में एक प्रश्न लिए हुए था क्योंकि मुझ में पढ़ने की लालसा थी।

सुलैमान इस विषय पर अपने विचार व्यक्त करता है, "बुरे लोगों के विषय में डाह न करना, और न उनकी संगति की चाह रखना।" क्योंकि लेखा देने का दिन आ रहा है। आसाप ने कहा कि वह समझ नहीं पा रहा था कि दुष्ट क्यों फूलते-फलते है "जब तक कि मैं ने ईश्वर के पवित्र स्थान में जाकर उन लोगों के परिणाम को न सोचा।" एक दिन परमेश्वर उनका न्याय करेगा।
