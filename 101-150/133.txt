तेरे प्राणों का रक्षक इसे नहीं जानता? और क्या वह हर एक मनुष्य के काम का फल उसे न देगा?

यदि आप किसी की सहायता कर सकते हैं और आप जानते हैं कि आप सक्षम है तो आप को वह करना चाहिए। आप किसी न किसी को मसीह की गवाही दे सकते है और आप जानते हैं कि वह केवल आप की ही बात मान सकता है तो आप को ऐसा करना चाहिए।

अभी कुछ समय पहले मेरी भेंट एक मनुष्य से हुई जो अपने किसी प्रिय जन की आत्महत्या का दोषी स्वयं को मानता था। उसके अनुसार यदि वह उससे बात करता तो अति सम्भव था कि वह आत्महत्या न करता। यदि ऐसा था तो उसे निश्चय ही उसे परामर्श देना चाहिए था। समय पर कुछ करने योग्य होने के बाद भी यदि मनुष्य चुप रहे तो उसका विवेक उसे दोषी ठहराता है।

परमेश्वर मन को जाँचता है। ऐसी स्थिति में जब हम जानते हैं कि हमें कुछ करना चाहिए और करते नहीं तब हमें प्रार्थना करनी चाहिए, "हे प्रभु, मुझे क्षमा कर। मैं चूक गया हूँ। अब मैं तेरे पास आता हूँ और विनती करता हूँ कि मुझे मुक्ति दिला और मेरी सहायता कर।" परमेश्वर उसकी प्रार्थना अवश्य सुनेगा और उसे उसके दोषी विवेक से और चूक जाने के दुःख से मुक्ति दिलाएगा।

हम इस नीतिवचन के महत्व को समझें और उन मनुष्य की सहायता करें जिन्हें हमारी सहायता की आवश्यकता है तो अच्छा होगा।

नीतिवचन 24:16 – क्योंकि धर्मी चाहे सात बार गिरे तौभी उठ खड़ा होता है परन्तु दुष्ट लोग विपत्ति में गिरकर पड़े ही रहते हैं।

"धर्मी चाहे सात बार गिरे तौभी उठ खड़ा होता है।" सात का अंक परिपूर्णता का अंक है इसका अर्थ है कि मनुष्य से चूक होती रहती है परन्तु धर्मी जन उठ खड़ा होता है। क्या आपने ऐसा धर्मी जन देखा है? शमौन पतरस एक ऐसा धर्मी जन था। इसके आगे देखिए वह क्या कहता है, परन्तु दृष्ट लोग विपत्ति में गिरकर पड़े ही रहते है।" यहूदा इस्करियोति इसका बहुत अच्छा उदाहरण है। प्रभु यीशु के इन दो शिष्यों का इस नीतिवचन में अति उत्तम चित्रण है। पतरस तो बार-बार चूकता था। पानी पर चलने में, मेरे विचार में, वह चूका नहीं क्योंकि वह प्रभु यीशु के पास आ रहा था। परन्तु यीशु से दृष्टि हटा कर जब उसने पानी की लहरों को देखा तब वह डूबने लगा परन्तु यीशु ने तुरन्त हाथ बढ़ा कर उसे थाम लिया और वे दोनों पानी पर चलकर नाव तक आए। यीशु के पकड़वाएँ जाने की रात तो वास्तव में पतरस चूक गया था। उसने अपने प्रभु का तीन बार इन्कार किया परन्तु वह उठा और प्रभु के साथ आगे बढ़ा।

मुझे एक विश्वासी ने कहा, "मैं तो इतनी बार चूकता हूँ कि मुझे प्रभु के पास लौट आने में लज्जा आती है कि उससे अपनी भूल-चूक की बार-बार चर्चा करूँ और उससे कहूँ कि मैं फिर से नया आरम्भ करना चाहता हूँ। मैंने उससे कहा, "लज्जा आपको आती है, प्रभु यीशु को नहीं। वह आपके नये आरम्भ के लिए सदा तैयार रहता है।" तब उसने पूछा, "आपके विचार में हम कितनी बार चूक कर नया आरम्भ कर सकते है?" मैंने सीधा सा उत्तर दिया, "मैं नहीं जानता परन्तु मैं तो सैकड़ों बार कर चुका हूँ और अब भी उसके पास आता हूँ।" यह अत्यधिक महत्वपूर्ण है कि हम अपने परमेश्वर पिता के पास बार-बार जाएँ और उससे कहे कि हम गिरकर गंदे हो गए है। वह हमें उठाकर अपनी फिर से खड़ा कर देगा। ऐसा स्वर्गीय पिता पाना अति महान सौभाग्य है।
