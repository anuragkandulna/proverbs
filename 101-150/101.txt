Proverbs Chapter 18: अध्याय 18

हमारा यह युवक जो बुद्धि की पाठशाला में गया है अब उन्नति कर रहा है। मैं आशा करता हूँ कि हम सब भी उसके साथ नीतिवचनों में व्याप्त आत्मिक सत्यों की शिक्षा प्राप्त कर रहें हैं।

नीतिवचन 18:1 - जो दूसरों से अलग हो जाता है, वह अपनी ही इच्छा पूरी करने के लिये ऐसा करता है, और सब प्रकार की खरी बुद्धि से बैर करता है।

यहाँ ध्यान देने योग्य बात है, अलग होना। परन्तु यह अलग होना उचित नहीं

मानवजाति का मुख्य विभाजन है, उद्धार पाए मनुष्य और खोए हुए या उद्धार रहित मनुष्य। परमेश्वर इस विभाजन पर ध्यान देता है। वह त्वचा के रंग के अनुसार विभाजन नहीं करता है वह रंगों पर ध्यान नहीं देता है। 2 कुरिन्थियों 6 विभाजन को प्रगट किया गया है :

2 कुरिन्थियों 6:17 - इसलिये प्रभु कहता है कि उन के बीच में से निकलो और अलग रहो और अशुद्ध वस्तु को मत छूओ तो मैं तुम्हें ग्रहण करूँगा ।

परमेश्वर कहता है वरन् स्पष्ट कहता है कि उसके लोगों को अशुद्धता से अलग रहना है विशेष करके मूर्तिपूजा, अनैतिकता और उद्धार से रहित मनुष्यों की प्रत्येक बातों से यही सच्चा अलग होना है। बुराई से अलग रहो। यह एक महत्वपूर्ण बात है। कुछ उद्धार पाए मनुष्य भी अलग रहते हैं और अपना एक गुट बना लेते हैं। यह अलग होना उचित नहीं है। ये अपने उपदेशों को स्वयं बना लेते है जो बाइबल में नहीं पाए जाते हैं। ये सोचते हैं कि उनके बनाए नियमों के आधार पर उन्हें अन्य विश्वासियों से अलग रहना चाहिए। वे सोचते हैं कि ऐसा करने से वे परमेश्वर की दृष्टि में विशेष मनुष्य होंगे। वे अपने आप को अन्धों से ऊँचा समझते है। सच तो यह है कि वे हैं ही नहीं। वे अपने जीवन में देह के प्रभाव को प्रगट करते हैं। यह अलग होना उचित नहीं है।

एक और ऐसा ही पृथक समूह है जो उद्धार से रहित मनुष्यों में पाया जाता है। इस नीतिवचन में ऐसों ही का उल्लेख किया गया है। ये वे लोग हैं जो अपने भोग-विलास के लिए अलग हो जाते हैं ये बुद्धि की बातें सुनना नहीं चाहते हैं यहूदा अपनी पत्री में उन्हें अभक्त कहता है:

यहूदा 1:19 - ये वे हैं जो फूट डालते हैं ये शारीरिक लोग हैं, जिनमें आत्मा नहीं।

वे उन सब से अलग हो जाते हैं जो कुछ कहते हैं। वे अपना गुट अलग ही बना लेते हैं और अत्यधिक दूषित हो जाते हैं। ये अलग हैं। वे सत्य से अलग हैं। वे इस संसार में अत्यधिक कष्ट उत्पन्न करते हैं।

नीतिवचन 18:2 - मूर्ख का मन समझ की बातों में नहीं लगता, वह केवल अपने मन की बात प्रगट करना चाहता है ।
