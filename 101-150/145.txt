मनुष्यों को मीठी-मीठी कानाफूसी बड़ी अच्छी लगती है। उन्हें सुनना तो अच्छा लगता है परन्तु उन बातों को सहन करना कठिन है और अन्त में वे परेशानी का कारण बन जाती हैं। परमेश्वर की सन्तान को बुरी बातें नहीं सुनना चाहिए।

अब ढोंग के विरूद्ध यह सबसे बड़ा एवं कठोर वचन है - परमेश्वर के लोगों में झूठा दिखाया।

नीतिवचन 26:23-28 - जैसा कोई चान्दी का पानी चढ़ावा हुआ मिट्टी का बर्तन हो वैसा ही बुरे मनवाले के प्रेम भरे वचन होत हैं। जो बैरी बात से तो अपने को भोला बनाता है, परन्तु अपने भीतर छल रखता है, उसकी मीठी-मीठी बात की प्रतीति न करना, क्योंकि उसके मन में सात घिनौनी वस्तुएँ रहती हैं; चाहे उसका बैर छल के कारण छिप भी जाए, तौभी उसकी बुराई सभा के बीच प्रगट हो जाएगी । जो गड्डा खोदे, वही उसी में गिरेगा, और जो पत्थर लुढ़काए, वह उलटकर उसी पर लुढ़क आएगा। जिस ने किसी को झूठी बातों से घायल किया हो वह उस से बैर रखता है, और चिकनी चुपड़ी बात बोलनेवाला विनाश का कारण होता है । 

कुछ लोग प्रभु यीशु में विश्वास का अंगीकार तो करते हैं परन्तु वे परमेश्वर की सन्तान नहीं है। हम उन्हें ढोंगी कहते है क्योंकि वे जो नहीं है उसका दिखाया करते हैं। ये झूठे हैं। उन्हें कलीसिया के भीतर और बाहर किसी को परेशान नहीं करना चाहिए क्योंकि नकल का सामना सच एवं मूल्यवान से होना चाहिए। एक रूपये की नकल नहीं की जाती है। बड़ी मुद्रा की ही नकल बनाई जाती है। ये नीतिवचन एक झूठे का वर्णन करते है और उसके प्रति सचेत करते हैं। अतः हम झूठे विश्वासियों को देख आश्चर्य में न पड़ें। वह दो मुंह वाला है। उसके मुँह में चिकनी-चुपड़ी बातें है परन्तु उसका मन आपसे घृणा करता है।

किसी भक्त ने कहा, "मनुष्य के लिए हानि पहुँचाने वाले से घृणा करना स्वभाविक है। डॉ. आयरनासाइड कहते है, "किसी को नुकसान पहुँचाने का बोध होता है, परन्तु उसे स्वीकार नहीं करने के द्वारा ढोंगी मनुष्य जिसको हानि पहुँचाता है उसके प्रति मन में घृणा रखता है। वह अपनी इस दुर्भावना को छिपाने के लिए मीठी-मीठी बात करता है। जब कि वह अपने शिकार के विनाश का सदैव षड़यन्त्र रचता रहता है।"

बाइबल में चाटुकारी और ढोंग का एक अति उत्तम उदाहरण है हामान। उसने एक सम्पूर्ण जाति वरन् रानी को भी नष्ट करने का षड्यन्त्र रचा। वह राजा की चाटुकारी करता था परन्तु स्पष्ट दिखाई देता था कि वह राजा को हटा देना चाहता है।

मसीही क्षेत्र में भी बहुत झूठा दिखावा है। हमें इसे पहचानना आवश्यक है। संसार में कलीसिया से अधिक झूठ को ढाकना कहीं और नहीं देखा जाता है। हम ऐसा दिखाते हैं कि हमारे बीच कोई बुराई नहीं है। और सोचते हैं कि ऐसा करने से शायद बुराई अपने आप दूर हो जाएगी। यदि कोई हमसे कहे कि कलीसिया में झूठा दिखावा है तो हमें ऐसा प्रतीत होता है कि हम हार गए। यदि हम अपने मन में उपस्थित घृणा को पहचान लें तो हमें ऐसा लगता है कि हम हार गए। विश्वासियों का ऐसे पाप से सामना होगा। नीतिवचन हमें सामना करने में अच्छी सहायता करता है।

