नीतिवचन 26:13 - जैसे कटनी के समय बर्फ की ठण्ड से, वैसे ही विश्वासयोग्य दूत से भी, भेजनेवालों का जी ठण्डा होता है।

उस देश में कटनी के समय गर्भ हो जाता है। वे लोग उस समय हर्मोन पर्वत पर जाकर बर्फ लाते थे। वहाँ की बर्फ बहुत अच्छी है। वह बहुत स्वादिष्ट होती है। एक विश्वासयोग्य सन्देशवाहक ऐसा ही होता है। इसमें सन्देह नहीं कि प्रभु यीशु कुछ लोगों से कहेगा

धन्य हे अच्छे और विश्वासयोग्य दास। (मत्ती 25:21)

हम सबको विश्वासयोग्य मनुष्यों का साथ अच्छा लगता है। पुरूष को विश्वासयोग्य पत्नी अच्छी लगती है, विश्वासयोग्य सन्तान की वह प्रशंसा करता है। नियोजक को विश्वासयोग्य कर्मी अच्छे लगते है। पास्टर को विश्वासयोग्य कलीसिया अच्छी लगती है। कलीसिया को विश्वासयोग्य पास्टर अच्छा लगता है। विश्वासयोग्यता एक महान सद्गुण है। एक विश्वासयोग्य साथी ऐसा ही होता है। जो गर्मी में ठंडक दे। 

नीतिवचन 25:14 - जैसे बादल और पवन बिना वृष्टि निर्लाग होते हैं, वैसे ही झूठ-मूठ दान देनेवाले का बड़ाई मारना होता है।

कुछ लोग गर्व तो करते है परन्तु उनके पास वह गुण नहीं होता है। मुझे स्मरण है कि एक व्यक्ति ने मुझे पत्र लिखा और कहा कि वह एक अति उत्तम प्रचारक, बाइबल शिक्षक, गायक और पियानों बजाने वाला है। वह हमारी कलीसिया में सभा करना चाहता था। मैं ने वह पत्र अपनी समिति में पढ़कर सुनाया। वे हँसकर बोले, "आप उसे अवसर क्यों नहीं देते।" मैंने कहा, "दो मुख्य कारणों से मैं उसे बुलाना नहीं चाहता हूँ। पहला, यह यदि उतना ही अच्छा प्रचारक है जितना वह कह रहा है तो मेरी कलीसिया उसे सुनने के बाद मेरा प्रवचन सुनना पसन्द नहीं करेगी। दूसरा, मेरे विचार में वह जिस बात पर गर्व करता है वह उसमें है नहीं।

यह अन्तिम समय के अधर्मियों का चित्रण है। यहूदा उन्हें अति उत्तम उपमाओ द्वारा व्यक्त करता है। निर्जल बादल और फलहीन वृक्ष

समुद्र के प्रचण्ड हिलकोरे है, जो अपनी लज्जा का फेन उछालते है........ (यहूदा 12-13)

नीतिवचन 25:16 - क्या तू ने मधु पाया? तो जितना तेरे लिये ठीक हो उतना ही खाना, ऐसा न हो कि अधिक खाकर उसे उगल दे ।

पुराने नियम में शहद मधुरता का प्रतीक था। शहद बलिदानों में नहीं था क्योंकि बलिदान प्रभु यीशु के मनुष्यत्व का प्रतीक थे।

क्या आपकी भेंट ऐसे मनुष्य से हुई है जो बहुत अधिक मीठी-मीठी बातें करे और आप ऊब जाएँ? 'क्या तू ने मधु पाया? तो जितना तेरे लिए उचित हो उतना ही खाना, ऐसा न हो कि अधिक खाकर उसे उगल दें।"

नीतिवचन 25:17 - अपने पड़ोसी के घर में बारम्बार जाने से अपने पांव को रोक ऐसा न हो कि वह खिन्न होकर घृणा करने लगे।

यह एक अति उत्तम नीतिवचन है। अपने पड़ोसी के घर अधिक नहीं जाना । कहीं ऐसा न हो कि उसकी पत्नी कहे, 'इसे जल्दी भेजो किसी के घर अपने स्वागत को खोना अच्छा नहीं।
