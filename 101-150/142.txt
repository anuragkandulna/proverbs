Proverbs Chapter 26: अध्याय 26

इस अध्याय का पहला भाग मूर्ख के विषय चर्चा करता है। बाइबल में, विशेष करके नीतिवचन में मूर्ख के बारे में बहुत कुछ कहा गया है। यह मन्दबुद्धि मनुष्य के बारे में नहीं है। न ही परमेश्वर भोलों और मानसिक रूप से अविकसित मनुष्यों के बारे में कुछ कह रहा है। यहाँ वचन मूर्ख उसे कह रहा है जो कुशाग्र बुद्धि का है जिसने पी. एच. डी. की उपाधि ली हुई है। भजन 14:1 में दाऊद कहता है कि मूर्ख ने मन में कहा कि परमेश्वर है ही नहीं। मूर्ख वह है जो सोचता है कि वह अति बुद्धिमान है. यह नास्तिक है। इब्रानी भाषा में मूर्ख का अर्थ है जिसका मानसिक सन्तुलन ठीक नहीं है। अतः जो यह कहें कि परमेश्वर नहीं है, वह एक प्रकार से पागल है।

परिवार के सदस्यों में आपस में विवाह करने से कभी-कभी तो बहुत ही बुद्धिमान सन्तान उत्पन्न होती है परन्तु मानसिक दुर्बलता भी उत्पन्न होती है। अपनी सेवा के मेरे युवा समय में एक पास्टर ने ऐसे ही अपने परिवार में विवाह किया। उसकी दो अति प्रतिभाशाली पुत्रियाँ थी। मैं उस स्थान में सभा लेने गया तो उन्होंने मुझे घर बुलवाया। जो पास्टर मुझे वहाँ ले गया था उसने मुझे पहले ही सावधान कर दिया था कि मुझे वहाँ अनेक विचित्र बातें देखने को मिलेंगी। वे दोनों बहनें अब वृद्ध हो गई थी। मैंने अपने जीवन में ऐसी कुशाग्र बुद्धि की महिलाएँ नहीं देखी थी। वे मेरे बारे में सब कुछ ही जानती थी, मेरी कलीसिया के बारे में, बाइबल, साहित्य, संगीत और वर्तमान घटनाओं सब का उन्हें ज्ञान था। वहाँ पहुँच कर हमें बैठने के लिए कुर्सियों पर से मुर्गियाँ भगानी पड़ी। मैं उनसे बात कर ही रहा था कि रसोई के द्वार से गाय ने अपना सिर निकाला। उनके शयन कक्ष में घोड़ा था और मेरे विचार में चारों ओर बकरियाँ थीं। इन बहनों का मानसिक सन्तुलन ठीक नहीं था।

परमेश्वर जब किसी को मूर्ख कहता है तो उसका अभिप्राय ऐसे मनुष्यों से नहीं है। उसके कहने का अर्थ है कि जिसने परमेश्वर का त्याग किया हो। परमेश्वर ऐसे मनुष्य को पागल कहता है।

नीतिवचन 26:1 - जैसा धूपकाल में हिम का, और कटनी के समय जल का पड़ना, वैसा ही मूर्ख की महिमा भी ठीक नहीं होती।

मूर्ख की एक पहचान यह है कि वह अपना सम्मान खोने की चिन्ता नहीं करता है। सच तो यह है कि ऐसे मनुष्य का सम्मान होता ही नहीं है।

नीतिवचन 26:2 - जैसे गौरया घूमते-घूमते और सूपाबेनी उड़ते-उड़ते नहीं बैठती, वैसे ही व्यर्थ शाप नहीं पड़ता।

भावी घटनाओं का अनुमान लगाने से उनका पूरा हो जाना हमेशा आवश्यक कुछ भविष्यवाणियाँ नहीं है। प्रसंगवश, आज हमारे मध्य ऐसे अनेक भविष्यद्वक्ता है। उनकी सच भी होती है। परन्तु परमेश्वर की ओर से उन्हें यह वचन प्राप्त नहीं होता है, क्योंकि कभी-कभी वे गलत भी होते है। परमेश्वर का भविष्यद्वक्ता कभी गलत नहीं होता है।

व्यवस्थाविवरण 18:20-22 - परन्तु जो नबी अभिमान करके मेरे नाम से कोई ऐसा वचन कहे जिसकी आज्ञा मैं ने उसे न दी हो, वा पराए देवताओं के नाम से कुछ कहे, वह नबी मार डाला जाए। और यदि तू अपने मन में कहे, कि जो वचन यहोवा ने नहीं कहा उसको हम किस रीति से पहिचानें? तो पहिचान यह है कि जब कोई नबी 
