Proverbs Chapter 23 - अध्याय 23

नीतिवचन 23:1-3 - जब तू किसी हाकिम के संग भोजन करने को बैठे, तब इस बात को मन लगाकर सोचना कि मेरे सामने कौन है? और यदि तू खानेवाला हो, तो थोड़ा खाकर भूखा उठ जाना। उसकी स्वादिष्ट भोजनवस्तुओं की लालसा न करना, क्योंकि वह धोखे का भोजन है।

साधारण भाषा में हम कह सकते है कहीं दावत पर जाओ तो पेटू (भूखमरे) न बनों, विशेष करके जहाँ स्वादिष्ट भोजन हो। उचित होगा कि भूखे ही रहें। दूसरे शब्दों में, हर काम में संयम रखें। खाना खाने में भी शिष्टाचार और आत्मसंयम रखें।

आज कहा जाता है कि कुछ लोग भूख के कारण नहीं मानसिक तनाव के कारण खाना खाते है। हमें तनाव रहित होकर आवश्यकता के अनुसार ही भोजन करना चाहिए। 

नीतिवचन 23:4,5 - धनी होने के लिये परिश्रम न करना: अपनी समझ का भरोसा छोड़ना। क्या तू अपनी दृष्टि उस वस्तु पर लगाएगा, जो है ही नहीं? वह उकाब पक्षी के समानं पंख लगाकर, निःसन्देह आकाश की ओर उड़ जाता है ।

कहने का अर्थ है कि धनवान होने में कोई बुराई नहीं है। धन कमाने के लिए परिश्रम करने में कोई बुराई नहीं है परन्तु उसे जीवन का लक्ष्य न बनाएँ। धन आपके जीवन का लक्ष्य न हो। कुछ लोगों के लिए पैसा ईश्वर है। वे उसकी लालसा करते है, उसके भूखे होते है। परमेश्वर की सन्तान के लिए यह अनुचित है।

एक धनवान मनुष्य ने मुझसे कहा, "मैं पैसे के लिए पैसा नहीं कमाता हूँ। मैं पैसे अपने उपयोग के लिए कमाता हूँ। पहले तो मैं पैसा इसलिए कमाता था कि उससे मेरे लिए कुछ हो परन्तु अब मैं पैसा इसलिए कमाता हूँ कि उससे परमेश्वर के लिए कुछ हो।" मनुष्य के धनवान होने में कोई बुराई नहीं है। पैसे के लिए मन में वशीभूत करने वाली इच्छा उत्पन्न होना बुरा हैं यह लालच है. यह प्रतिमा उपासना है।

कुछ लोग मूर्तियों की उपासना नहीं करते हैं परन्तु वे जीवन पर्यन्त पैसे की उपासना करते है। मैंने अपने जीवन में एक समय यह भी देखा कि मनुष्य शेयर बाज़ार में ऐसी नियमितता एवं निष्ठा से आते है जैसी निष्ठा से विश्वासी आराधना में भी नहीं आते है। मैंने वहाँ एक विश्वासी से पूछा कि वह रविवारीय आराधनाओं में दिखाई नहीं देता है तो उसने भागते-भागते कहा कि उसकी तबियत ठीक नहीं रहती है। बड़ी विचित्र बात है कि रविवार को परमेश्वर की आराधना के लिए उसका स्वास्थ्य अच्छा नहीं रहता है परन्तु सोमवार की सुबह शेयर बाज़ार जाने के लिए वह पूर्ण स्वस्थ रहता है। यही लालच है नीतिवचन इसी की चर्चा कर रहा है। यह झूठा ईश्वर है और ऊकाब की नाई कभी भी उड़ जाएगा।


नीतिवचन 23:6-8 - जो डाह से देखता है, उसकी रोटी न खाना, और न उसकी स्वादिष्ट भोजन वस्तुओं की लालसा करना; क्योंकि जैसा वह अपने मन में विचार करता है, वैसा वह आप है। वह तुझ से कहता तो है, खा पी. परन्तु उसका मन तुझ से लगा नहीं। जो कौर तू ने खाया हो, उसे उगलना पड़ेगा, और तू अपनी मीठी बातों का फल खोएगा।
