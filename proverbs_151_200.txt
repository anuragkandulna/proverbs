Proverbs Chapter 28 - अध्याय 28

नीतिवचन 28:1 - दुष्ट लोग जब कोई पीछा नहीं करता तब भी भागते हैं. परन्तु धर्मी लोग जवान सिहों के समान निडर रहते हैं।

यह चाहे कुछ भी कहे, पाप मनुष्य में भय और आत्मग्लानि उत्पन्न करता है। एक समय मैं युवाओं के समूह में पाप के ऊपर चर्चा कर रहा था। उस समूह में एक युवक और युवती एक साथ रह रहे थे। मैंने उसे पाप नहीं कहा था परन्तु बड़ी रोचक बात की थी कि वह युवक अपने बचाव में विवाद करने लगा । यदि यह बात उसके लिए ऐसी गंभीर नहीं होती तो वह उसकी चर्चा नहीं करता। बड़े आश्चर्य की बात थी कि पाप के विषय चर्चा सुनकर उसका विवेक उसे दोषी ठहराने लगा और वह अपने बचाव में विवाद करने लगा। 'दुष्ट लोग जब कोई पीछा नहीं करता तब भी भागते हैं।" उस पर किसी ने दोष नहीं लगाया था। यदि वह चुप रहता तो मैं उसका पाप कभी नहीं जान पाता। हमारे चर्चा का विषय पाप था, उसका पाप नहीं।

मनोविज्ञान का एक शब्दावली है, अपराध-बोध हम सब में यह मनोवृति होती हैं। मुझे एक मसीही मनोवैज्ञनिक ने कहा, "हम सब में अपराध बोध होता है। यह हम सब का वैसा ही अंग है जैसे हमारा दाहिना हाथ। हम में से कोई भी इससे चाहकर छुटकारा नहीं पा सकता।" मनुष्य प्रायः ऐसा करना चाहता है। उस प्रोफेसर ने आगे और भी रोचक बात कही. "हम मनोवैज्ञानिक इसे एक स्थान से दूसरे स्थान पर कर सकते है, परन्तु इसका निवारण नहीं कर सकते। धर्मी लोग जवान सिंहो के समान निडर रहते हैं। यदि मनुष्य में अपराध का बोध न हो तो वह खड़ा होकर बोल सकता है। यदि उसका विवेक शुद्ध है तो वह अन्य मनुष्यों के विचारों और मानसिकताओं से नहीं डरेगा।

नीतिवचन 28:9 - जो अपना कान व्यवस्था सुनने से मोड़ लेता है, उसकी प्रार्थना घृणित ठहरती है।

"व्यवस्था" अर्थात् परमेश्वर का वचन इस में वह सब कुछ था जो सुलैमान के समय तक लिखा गया था अर्थात् पंचग्रन्थ, यहोशू न्यायियों और बहुत से भजन ।

परमेश्वर हमसे यहाँ जो कहना चाहता है वह यह है। यदि आप चाहते हैं कि परमेश्वर आपकी वाणी सुने तो पहले आपको उसकी वाणी सुननी होगी। उसने स्पष्ट कहा है कि वह अभक्तों की वाणी नहीं सुनता है। एक छोटी लड़की बीमार थी। उसका पिता भावनात्मक होकर परमेश्वर से उसकी चंगाई की प्रार्थना कर रहा था। पर मैं कहूँगा कि उसे एक धर्मी जन को बुलाकर प्रार्थना करवानी थी क्योंकि परमेश्वर अथर्मी की प्रार्थना नहीं सुनता है। 1 पतरस 3:12 में लिखा है क्योंकि परमेश्वर की आँखें धर्मी जन पर लगी रहती है, और उसके कान उनकी विनती की ओर लगे रहते है परन्तु प्रभु बुराई करने वालों के विमुख रहता है। लिखा है कि अधर्मी की प्रार्थना परमेश्वर के निकट घृणित 81

नीतिवचन 28:10 - जो सीधे लोगों को भटकाकर कुमार्ग पर ले जाता है वह अपने खोदे हुए गड़हे में आप ही गिरता है; परन्तु खरे लोग कल्याण के भागी होते हैं।

धन, घमण्ड और छल उत्पन्न करता है। ये साथ-साथ चलते है। आप धनवानों की गवाहियाँ सुनते होंगे। क्या एक गरीब विश्वासी से गवाही देने को कहा जाता है?
नहीं! परमेश्वर का वचन कहता है, "धनी पुरुष अपनी दृष्टि में बुद्धिमान होता है। परन्तु एक धर्मी जो कंगाल है पर विश्वास में धनी है वह धनवानों की गवाही सुनकर समझ लेता है कि वे खोखले शब्द है। उनमें सच्चाई नहीं है। यदि वह सच हो तौभी उनमें आत्मिक बातों की समझ नहीं होती है। मैं ऐसे एक स्थान पर गया था और मैं ने देखा कि सच्ची आत्मिक बुद्धि रखने वाले गवाहियाँ सुनकर सिर झुकाए हुए थे। यह एक व्यावहारिक नीतिवचन है जिसे प्रायः अनदेखा किया जाता है। 

नोतिवचन 28:13 - जो अपने अपराध छिपा रखता है, उसका कार्य सुफल नहीं होता, परन्तु जो उनको मान लेता और छोड़ भी देता है, उस पर दया की जायेगी।

यह एक अति उत्तम नीतिवचन है। आज विश्वासियों में यह एक आम अभ्यास है कि अपने पापों को छिपाएँ। आप औसत चर्च में पाएंगे कि पाप के कैंसर पर मौन की पट्टी लिपटी हुई है। मनुष्य को पाप की चर्चा करना अच्छा ही नहीं लगता है। सच तो यह है कि वे इसके अस्तित्व को स्वीकार ही नहीं करते हैं। ये मन को समझाते हैं कि वे बहुत अच्छे हैं परन्तु यह वचन हमसे कहता है, "जो अपने अपराध छिपा रखता है, उसका कार्य सफल नहीं होता। परन्तु जो उनको मान लेता, और छोड़ भी देता है, उस पर दया की जाती है।" यही बात यूहन्ना कहता है,

1 यूहन्ना 1:8 - यदि हम अपने पापों को मान लें, तो वह हमारे पापों को क्षमा करने और हमें सब अधर्म से शुद्ध करने में विश्वास योग्य और धर्मी है । यह पाप के सार्वजनिक अंगीकार के बारे में नहीं कहा गया है। पाप स्वीकार आपके और परमेश्वर के मध्य है और पाप का निवारण आवश्यक है। अपने मित्रों में निष्पाप दिखना आपकी बड़ी भूल है। यदि आप अपने पापों को स्वीकार करके उनका त्याग कर दें तो आप पर दया की जाएगी। यह कैसी महान बात है।

नीतिवचन 28:14 - जो मनुष्य निरन्तर प्रभु का भय मानता रहता है वह धन्य है; परन्तु जो अपना मन कठोर कर लेता है वह विपत्ति में पड़ता है। परमेश्वर का भय मानना यही है। आपको नीतिवचन 9:10 स्मरण होगा, "यहोवा का भय मानना बुद्धि का मूल है.. इसका अर्थ है कि परमेश्वर के सामने हमारे मन सदैव खुले रहें। यह मन कठोर करने के विपरीत है। परमेश्वर का भय मानने वाला मनुष्य वह है जो परमेश्वर की वाणी सुनता है। वह परमेश्वर को ग्रहण योग्य जीवन रखता है। वह परमेश्वर के समक्ष दीन बना रहता हैं वह अपनी दुर्बलता के बोध द्वारा परमेश्वर पर पूर्ण निर्भरता के साथ जीवन निर्वाह करता है। परमेश्वर का भय मानना बुद्धि का मूल है इसका अर्थ यही है।

मुझे पत्रों में लिखा जाता है। "आप कलीसिया के सदस्यों में दोष निकालते है। आप कलीसिया के सदस्यों की आलोचना करते है। क्या आपके पास उन्हें प्रोत्साहित करने को कुछ नहीं है?"

क्या मैं कह सकता हूँ कि मैं परमेश्वर के वचन का प्रचार करता हूँ। हम अभक्ति युग में वास करते हैं। हमारे देश में पास्टर और अन्य सेवारत सेवक भी इससे सहमत है कि हम कलीसिया में अभक्ति देखते हैं। मैं विश्वासियों के प्रोत्साहन के पक्ष में हूँ और परमेश्वर का वचन सच्चे विश्वासी के प्रोत्साहन के लिए बहुत कुछ कहता है। मैं कलीसिया की ओर ध्यान आकर्षित करता हूँ। परमेश्वर का वचन स्पष्ट कहता है कि 
उसका अभिप्राय उनसे है जो केवल मसीही होने का दिखावा करते हैं। मेरा मानना है कि पूर्व चेतावनी पूर्व सावधानी है। कलीसिया के भीतर या बाहर मसीही जनों के आचरण से अनेक विश्वासी निराश है। इसके परिणाम स्वरूप वे स्वधर्मत्याग करते हैं। एक विद्रोही युवक ने मुझ से कहा, "मैंने धर्म का त्याग कर दिया है।" उस युवक की पृष्ठ भमि जानते मैं उससे कहना चाहता था, "मैं आपको दोष नहीं देता। परन्तु मैं उससे यह तो नहीं कह पाया परन्तु मैं ने यह अवश्य कहा, "कलीसिया में अनेक पवित्र जन हैं जो दिखाई नहीं देते इसलिए आपकी दृष्टि उन पर नहीं पड़ी। ये ऐसे मनुष्य हैं जिनके साथ आप मन भावन संगति रख सकते हैं।
हुए

सच तो यह है कि इस नीतिवचन का लिखने वाला हम में से एक को भी नहीं छोड़ता है। अधिकांश नीतिवचन हम पर ऐसे प्रासंगिक है जैसे हम वस्त्र धारण करते हैं। 

नीतिवचन 28:17 - जो किसी प्राणी की हत्या का अपराधी हो, वह भागकर गड़हे में गिरेगा; कोई उसको न रोकेगा।

जो मनुष्य एक भयानक अपराध का दोषी हो उसे अपने विवेक का बोझ उठाना ही होगा। अन्त में वह आत्म हत्या करने पर बाध्य होगा। आज ऐसे अनेक उदाहरण हैं। बाइबल में यहूदा इस्करियोति इसका एक मुख्य उदाहरण है। उसने एक जधन्य अपराध किया था।

मुझे एक अपराध अन्देक्षण पुलिस कर्मी ने बताया कि कभी-कभी अपराध वर्षो तक अज्ञात रहता है। अपराधी तक पहुँचने का कोई मार्ग दिखाई नहीं देता है। तब अकस्मात ही कोई स्त्री या पुरूष आकर अपना अपराध स्वीकार करता है या करती है। कभी-कभी तो ये किसी और अपराध में कारावास में ही होते हैं। वह ऐसा क्यों करता है? क्योंकि उसके मन-मस्तिष्क पर अपराध का साया बना रहता है। वह बच नहीं पाता है। परमेश्वर ने हमें ऐसा ही बनाया है कि हम लौटकर उसके पास ही आएँ।

नीतिवचन 28:24 - जो अपने माँ-बाप को लूटकर कहता है कि कुछ अपराध नहीं, वह नाश करनेवाले का संगी ठहरता है।

यदि कोई युवक यह सोचे कि उसके पिता की सम्पत्ति तो उसी की है और उसमें से कुछ ले लेना कोई अपराध नहीं तो वह गलत है। परमेश्वर कहता है कि यह अपराध है। मत्ती 18:5.6 में प्रभु यीशु ने 'कुर्बान प्रथा' अर्थात् परमेश्वर को अर्पित करने वाली प्रथा का खण्डन करते हुए कहा कि यह परमेश्वर की आज्ञा तोड़ना है, "अपने माता और पिता का आदर कर।" आप परमेश्वर को देकर माता पिता को वंचित नहीं कर सकते। अतः आप समझ सकते हैं कि इस सम्बन्ध के कारण अनाधिकृत रूप से कुछ ले लेना या अनदेखा करना कैसा आसान होता है परन्तु वह वास्तव में हमारा नहीं है। प्रभु ने इसे दोषी ठहराया था।

माता-पिता होने के कारण आपको घर में चोरी को अनदेखा नहीं करना है।
Proverbs Chapter 29: अध्याय 29

नीतिवचन 29:1 - जो बार-बार डाँटे जाने पर भी हठ करता है, अचानक नष्ट हो जाएगा और उसका कोई भी उपाय काम न आएगा। परमेश्वर अनेक प्रकार से मनुष्य को चेतावनी देता है। परन्तु मनुष्य फिर भी पाप करता है। मैंने अनेक मनुष्यों को देखा है कि उन्होंने दण्ड की पूर्व चेतावनी को अनदेखा किया और अन्त में दण्ड पाया।

मैंने एक बार एक दुर्घटनाग्रस्त कार देखी। वह दुर्घटना बहुत ही बुरी थी। जब मैं सेमिनरी में पहुँचा तो मुझे पता चला कि उस कार में स्कूल का एक लड़का और एक लड़की थे। उन्होंने एक और लड़की को अपने साथ बुलाया परन्तु उसने उनके साथ जाने से मना कर दिया। उसने कहा कि वह बाइबल अध्ययन कक्षा में जा रही है। उन्होंने उसे बाइबल अध्ययन में पहुँचा दिया परन्तु उसके साथ भीतर नहीं गए। मार्ग में उस लड़की ने उन्हें यीशु के बारे में बताया। उसने कहा कि उसने प्रभु यीशु को अपना लिया है और उन्हें भी उसकी आवश्यकता है वे हँस कर चले गए। पाँच मिनट बाद ही वे कार दुर्घटना में मारे गए।

बाइबल में भी इसके अनेक उदाहरण हैं। कोरह, दातान, अभीराम, बेलशस्सर, ईज़ेबेल तथा अन्य अनेक, 'जो बार-बार डाँटे जाने पर भी हठ करता है। वह अचानक नष्ट हो जाएगा। कोई भी उपाय काम में न आएगा।"

नीतिवचन 29:2 - जब धर्मी लोग शिरोमणि होते हैं, तब प्रजा आनन्दित होती है; परन्तु जब दुष्ट प्रभुता करता है तब प्रजा हाय-हाय करती है।

यह तो हम देख ही चुके है कि दुष्टों के राज में समस्याओं का समाधान नहीं होता है परन्तु एक ही धर्मी जन सम्पूर्ण राष्ट्र के लिए आशीष का कारण होता है। आज समस्याओं का समाधान करने का दावा मनुष्य नहीं कर सकता है। हमें ऐसे धर्मी जनों की आवश्यकता है जो किसी भी कीमत पर सच्चाई के लिए खड़े रहें। एक ही धर्मी जन एक दल के बराबर है। "जब दुष्ट प्रभुता करता है तब प्रजा हाय-हाय करती है।"

नीतिवचन 29:4 - राजा न्याय से देश को स्थिर करता है, परन्तु जो बहुत घूस लेता है उसको उलट देता है

दाऊद एक अच्छा राजा था। वह अपनी प्रजा का एक धर्मी शिरोमणि था। वह परमेश्वर का भय मानकर शासन करता था परन्तु दाऊद ने स्वीकार किया कि उसका परिवार सुदृढ़ नहीं था। केवल प्रभु यीशु ही है जो न्याय के द्वारा देश को स्थिर करता है। पृथ्वी पर प्रभु यीशु का दूसरा आगमन ही संसार की आशा है। परमेश्वर का धन्यवाद हो कि जब वह पृथ्वी का न्याय करने आएगा तब कलीसिया यहाँ से जा चुकी होगी। यह उसकी प्रतिज्ञा है।

आज के शासक घूस लेते है परन्तु प्रभु यीशु धार्मिकता से राज करेगा। 

नीतिवचन 29:5 - जो पुरुष किसी से चिकनी चुपड़ी बातें करता है. उसके पैरों के लिये जाल लगाता है।

अच्छा काम करने वाले की प्रशंसा करना उचित है। किसी की योग्यता को पहचानना आवश्यक है। किसी की सराहना करना यथा समय उचित होता है। चापलूसी
करना तो शहद की अधिकता के समान है। कुछ लोगों को केवल चापलूसी ही पसन्द आती है। वे अपने मन की बात प्रगट नहीं करते है।

मेरी कलीसियाई सेवा में एक समय ऐसा एक मनुष्य था जो सदैव निवेदन करता था और कुछ न कुछ सहायता माँगता रहता था। जब भी उसका फोन आता था वह सबसे पहले कहता था, "मैं आपका टी.वी. सन्देश सुनता हूँ। आप उसको छपवाते क्यों नहीं? ऐसे सन्देश मैंने कभी नहीं सुने।" वह जितनी अधिक प्रशंसा करता था उतनी बड़ी सहायता माँगता था। चापलूसी बड़ी खतरनाक होती है। कभी-कभी आप उस पर विश्वास कर लेते हैं। चापलूसी पर विश्वास करना एक त्रासदी है।

नीतिवचन 28:10 - हत्यारे लोग खरे पुरुष से बैर रखते हैं, और सीधे लोगों के प्राण की खोज करते हैं ।

खून के प्यासे मनुष्य के मन में हत्या और घृणा वास करती है। प्रभु यीशु ने कहा कि यदि कोई अपने भाई से घृणा करता है तो वह हत्या का दोषी है।

कैन ने हत्या की। हत्या उसके मन में उपजी थी। इससे प्रगट होता है कि मनुष्य कितनी जल्दी और कितनी गहराई में गिर जाता है। स्मरण रखें परमेश्वर ने आदम और हव्वा को सिद्धान्त में बनाया था। पतन के कारण वे संसार में एक पापी को ही जन्म दे पाए थे। उन्होंने अपने ही स्वरूप में पुत्र-पुत्रियाँ उत्पन्न किए थे। उनमें से एक कैन था। वह मन में हत्या लिए हुए जन्मा था। वह अपने भाई से घृणा करता था।

नीतिवचन 29:11 - मूर्ख अपने सारे मन की बात खोल देता है, परन्तु बुद्धिमान अपने मन को रोकता, और शान्त कर देता है।

आप किसी मूर्ख से बात करेंगे तो वह आपको सब कुछ बता देगा। बुद्धिमान मनुष्य भेद छिपा लेता है। वह अपने शब्दों को सोच समझ कर कहता है।

नीतिवचन 29:12 - जब हाकिम झूठी बात की ओर कान लगाता है, तब उसके सब रोवक दुष्ट हो जाते हैं।

माता-पिता को सन्तान के अनुशासन में अपना उदाहरण रखना चाहिए क्योंकि वे उनकी नकल करते है। इसी प्रकार यथा राजा तथा प्रजा शासक का आचरण प्रजा द्वारा प्रगट होता है। यहाँ यही दर्शाया गया है।

नीतिवचन 29:17 - अपने बेटे की ताड़ना कर, तब उस से तुझे चैन मिलेगा और तेरा मन सुखी हो जाएगा ।

यहाँ फिर अनुशासन की बात की गई है।

नीतिवचन 29:18 - जहाँ दर्शन की बात नहीं होती, वहाँ लोग निरंकुश हो जाते हैं, और जो व्यवस्था को मानता है वह धन्य होता है।

"दर्शन" अर्थात् आत्मिक समझ विश्वासी के मन में पवित्र आत्मा परमेश्वर के वचन की समझ उत्पन्न करता है।

1 शमूएल 3:1 में लिखा है,

उन दिनों में यहोवा का वचन दुर्लभ था; और दर्शन कम मिलता था । दर्शन की कमी के कारण और वचन की समझ की कमी के कारण परमेश्वर का वचन दुर्लभ था। अतः परमेश्वर ने शमूएल नबी को उभारा कि यह कमी पूरी हो।
कुछ लोगों की भविष्यद्वाणी के कारण यहोशू परेशान था परन्तु मूसा ने क गिनती 11:29 - मूसा ने उससे कहा, "क्या तू मेरे कारण जलता है? होता कि यहोवा की सारी प्रजा के लोग नबी होते, और यहोवा अपना आत्मा उन सभों में समवा देता!

आत्मिक बुद्धि कलीसिया के लिए परमेश्वर का वरदान है अर्थात् परमेश्वर se प्राप्त वचन की समझ ।

हिजकिय्याह के सेवकों द्वारा संकलित नीतिवचनों अर्थात् सुलैमान के अब समापन होता है परन्तु मैं तो यह मानता हूँ कि नीतिवचनों का अन्तिम अध्याय की सुलैमान के नीतिवचन ही है अर्थात् वह राजा लंगूरल है।
"अधोलोक" से यहाँ अभिप्राय है कब्र । हम सब शवयात्रा में है। यह अदन की वाटिका के बाहर हाबिल की मृत्यु से आम्रभ हुआ था और चलता चला आ रहा है। ह यह संसार एक बहुत बड़ा कब्रिस्तान है। कब्र को कभी सन्तोष नहीं होता है।

"बाँझ की कोख' बाँझ स्त्रियों को सन्तोष नहीं होता ये चाहती हैं कि उनके पास एक नन्हा सा प्यारा सा बच्चा हो जिससे वे दुलार निभा पाएँ। मेरे विचार में वे यदि किसी बच्चे को गोद ले लें तो वे बहुत अच्छी माता बनेंगी। पिताओं के साथ भी ऐसा ही है। "भूमि जो जल पीकर तृप्त नहीं होती कुछ ऐसे स्थान होते हैं जहाँ अत्यधिक वर्षा की आवश्यकता होती है।

"आग जो कभी नहीं कहती, बस। मैं तो सोचता था कि जंगलों की आग समाप्त हो चुकी है परन्तु जंगलों में अब भी आग लगती रहती है।

नीतिवचन 30:17 - जिस आँख से कोई अपने पिता पर अनादर की दृष्टि करे, और अपमान के साथ अपनी माता की आज्ञा न माने, उस आँख को तराई के कौवे खोद खोदकर निकालेंगे, और उकाब के बच्चे खा डालेंगे।

जो अपने माता-पिता का सम्मान न करें उनके विरूद्ध भयानक दण्ड की घोषणा की गई है। परमेश्वर उन युवाओं पर दया करे जो विश्वासी होकर भी अपने माता-पिता का आदर नहीं करते हैं।

नीतिवचन 30:18-19 - तीन बातें मेरे लिये अधिक कठिन है, वरन् चार हैं, जो मेरी समझ से परे हैं: आकाश में उकाब पक्षी का मार्ग, चट्टान पर सर्प की चाल, समुद्र में जहाज की चाल, और कन्या के संग पुरुष की चाल ।

आगूर इन बातों को नहीं समझ पाया। मैं भी नहीं समझता हूँ। क्या आपने उड़ते हुए बाज़ को देखकर कभी सोचा है? क्या अपने कभी चट्टान पर साँप को चलते देख आश्चर्य किया है?

मैं एक बार जहाज़ से समुद्री यात्रा कर रहा था। मुझे आज भी अचम्भा होता है। कि वह महान लोहे का जहाज़ कैसे तैरता है। 'कन्या के संग पुरुष की चाल आज यौन सम्बन्धों की वृहद चर्चा है परन्तु क्या आपने कभी सोचा है कि जब एक युवक किसी युववी से भेंट करता है तो वह कितना बेचैन होता है? दोनों ही लज्जा से भरे होते हैं। आगूर कहता है कि इन बातों को समझ नहीं पाता था। मैं भी इन बातों को समझ नहीं पाता हूँ।

नीतिवचन 30:20 - व्यभिचारिणी की चाल भी वैसी ही है; वह भोजन करके मुँह पोंछती, और कहती है, मैंने कोई अनर्थ काम नहीं किया।

आज ऐसा ही हो रहा है। मनुष्य पाप में लीन है परन्तु बहस करता है कि वह पापी नहीं है। व्यभिचार से उत्पन्न एक बालिका का नाम पवित्रता रखा गया था। सबसे पहले तो वह पवित्र नहीं थी क्योंकि सब बच्चे पापी स्वभाव लेकर जन्म लेते हैं। दूसरी बात, उसका नाम उसकी माता के व्यभिचार को नहीं बदल सकता। परमेश्वर कहता है कि व्यभिचार पाप है। परमेश्वर ने अपना विचार बदला नहीं है। उसने इस पीढ़ी से कोई नई बात नहीं सीखी है। वह जानता था कि हमारी पीढ़ी क्या पाप करेगी। अतः उसने नीतिवचन में लिख दिया है।

नीतिवचन 30:21-22 - तीन बातों के कारण पृथ्वी कांपती है; वरन् चार हैं, जो उस से सही नहीं जातीं: दास का राजा हो जाना, मूढ़ का पेट भरना।
"दास का राजा हो जाना यारोबाम एक दास था और इस्राएल के उत्तरी राज्य का राजा बना।

"मूढ़ का पेट भरना" यह उस नूद के सदृश्य है जिसके विषय में प्रभु यीशु ने कहा था कि उसने नए खत्ते बनवाकर अनाज भरा रखा था। समृद्धि की बहुतायत के कारण वह उत्तम भोजन खाता था परन्तु वह मूर्ख था यह तीसरी बात है।

नीतिवचन 30:23 - घिनौनी स्त्री का ब्याहा जाना, और दासी का अपनी स्वामिन की वारिस होना ।

"घिनौनी स्त्री का व्याहा जाना इसमें कुछ कहने की आवश्यकता नहीं है हम सब जानते हैं।

"वासी का अपनी स्वामिन की वारिस होना।" जब कोई वासी अकस्मात ही बहुत घनवान हो जाए तो उसके जैसा घमण्डी दूसरा नहीं होता।

अब हम चिड़िया घर में कुछ जानवर देखेंगे। क्या आप जानते हैं कि जानवरों के पास हमारे लिए सन्देश है? परमेश्वर ने अपने उद्देश्यों के निमित्त उनकी रचना की है। एक उद्देश्य है कि हमें उनसे शिक्षा मिले।

नीतिवचन 30:24 - पृथ्वी पर चार छोटे जन्तु हैं, जो अत्यन्त बुद्धिमान हैं

परमेश्वर कहता है कि हम प्राणी जगत से बहुत कुछ सीख सकते हैं। उनका पहला वर्ग छोटे-छोटे जीवों का है - चींटी।

नीतिवचन 30:25 - चिंटियाँ निर्बल जाति तो हैं, परन्तु धूपकाल में अपनी भोजनवस्तु बटोरती हैं;

यहाँ जीवों के दो वर्ग हैं। पहला वर्ग परमेश्वर की और पापी के मार्ग का उदाहरण हैं। दूसरा वर्ग परमेश्वर की दृष्टि में पवित्र जन के जीवन का मार्ग है। चींटियाँ बुद्धिमान जीव हैं। हम उनसे शिक्षा ग्रहण कर सकते हैं।

हम नीतिवचन 6:6-8 में देख चुके है, "हे आलसी चींटियों के पास जा उनके काम पर ध्यान दे और बुद्धिमान हो। उनके न तो कोई न्यायी होता है, न प्रधान, और न प्रभुता करने वाला, तौभी वे अपना आहार धूपकाल में संचय करती हैं। और कटनी के समय अपनी भोजन वस्तु बटोरती हैं।" वे अपने से भी बड़ा अन्न का दाना उठाकर ले जाती हैं। वे हमारे लिए भविष्य की तैयारी का एक अति उत्तम उदाहरण हैं।

कुछ विश्वासियों का मानना है कि हमें भविष्य की चिन्ता नहीं करनी चाहिए। हमें प्रभु यीशु पर भरोसा रखना चाहिए। मेरे मित्रो, यदि परमेश्वर ने हमें भविष्य की तैयारी के लिए साधन उपलब्ध करवाए हैं तो हमें उसे प्राप्त करना है चाहे वह बैंक खाता हो या मकान हो या अन्य। यदि संभव हो तो हमें अपने प्रिय जनों के लिए भी व्यवस्था करना चाहिए। चींटी हमें यही सिखाती है। वह कटनी के समय अन्न संग्रह करके अपना जीवन बीमा करती है।

यहाँ सन्देश और भी गहरा है। मनुष्य कब्रिस्तान की तैयारी तो करता है परन्तु उससे आगे की तैयारी से चूक जाता है। इस क्षणिक जीवन के बाद अनन्त जीवन होगा। क्या यह मूर्खता नहीं कि हम शरीर की चिन्ता करें और आत्मा को अनदेखा कर दें। क्या अनन्त जीवन की तैयारी नहीं करना, मूर्खता नहीं?

रोम के दुष्ट राजा हैद्रियन ने मरते समय कहा था, 'इस सिर के लिए मुकुट नहीं: इन आँखों के लिए सुन्दरता नहीं इन कानों के लिए संगीत नहीं और इस पेट के 
लिए भोजन नहीं परन्तु मेरी आत्मा, हे मेरी आत्मा तेरा क्या होगा?" हमारी मृत्यु तो निश्चित है। 

इब्रानियों 9:27 में लिखा है कि मनुष्य के लिए मरना तो निश्चित है परन्तु उसके बाद न्याय है। खाओ, पियो, आनन्द करो क्योंकि कल मर जाना है। खत्तों को तुड़वा कर बड़े बनाना आदि सब है परन्तु परमेश्वर कहता है कि हम अपने प्रभु से भेंट करने के लिए तैयार रहें। 

नीतिवचन 30:26 - बिज्जू / शापान बली जाति नहीं, तौभी उनकी मान्दै पहाड़ों पर होती हैं;

"बिज्जू" एक ऐसा छोटा जानवर है जिसके बड़े बाल, छोटी पूँछ और गोल कान होते है। ये अत्यधिक दुर्बल होते हैं। वे भूमि में खोद भी नहीं सकते अतः ये सुरक्षा के लिए चट्टानों में रहते हैं। ये लैव्यव्यवस्था में अशुद्ध जीव माने गए हैं। बिज्जू की नाई मनुष्य भी अशुद्ध, असहाय और बेबस है। हम पापी है। हमें अपनी दयनीय दशा को समझना है। दाऊद की प्रार्थना थी,

भजन 61:2 - जो चट्टान मेरे लिए ऊँची है, उस पर मुझको ले चल । हमारी यह चट्टान प्रभु यीशु की अपेक्षा अन्य कोई नहीं है। नीतिवचन 30:27 - टिड्डियों के राजा तो नहीं होता, तौभी वे सब की सब दल बान्ध बान्धकर चलती हैं;

टिड्डियाँ एक विनाशकारी जीव हैं। योएल ने टिड्डियों के द्वारा ढाए गए विनाश के बारे में बहुत कुछ कहा है। प्रकाशितवाक्य की पुस्तक में भी टिड्डियों का उल्लेख हैं । वे सब वनस्पति खा जाती है। एक बार मैं ने इस्राएल में उन्हें देखा था। ये गलील सागर के क्षेत्र में वनस्पति को बड़ी अच्छी तरह खा रही थीं।

"टिड्डियों के राजा तो नहीं होता परन्तु ये व्यवस्थित सेना के समान चलती है। - सम्पूर्ण अनुशासन में जैसे कोई उन्हें निर्देश दे रहा हो।

ये हमें एक दूसरे के अधीन रहना और अपने स्वर्गीय प्रधान के अधीन रहना सिखती है। विश्व में विश्वासियों की देह अव्यवस्थित, विभाजित, असम्बन्धित मानव समूह सी प्रतीत होती है जिन का कोई अगुवा नहीं कोई पारस्परिक बन्धन नहीं, परन्तु मेरे मित्रों, मसीह यीशु हमारा अदृश्य प्रधान है, वह हमारा अगुवा है।

1 कुरिन्थियों 3:3 में पीलूस लिखता है, 

क्योंकि अब तक शारीरिक हो। इसलिए कि जब तुम में डाह और झगड़ा है, तो क्या तुम शारीरिक नहीं? और क्या मनुष्य की रीति पर नहीं चलते?

मसीह के लहू से मुक्ति पाए विश्वासियों का प्रधान प्रभु यीशु है और पवित्र आत्मा हम में अन्तवास द्वारा हमें आपस में बान्धता है। रोमियों 12 में पौलुस लिखता है, रोमियों 12:5 वैसे ही हम जो बहुत है, मसीह में एक देह होकर आपस में एक दूसरे के अंग है।

टिड्डियाँ हमें यही सिखाती हैं।

हमने चीटियों से, बिज्जू से, टिड्डियों से शिक्षा ली है अब हम छिपकली से शिक्षा लेंगे।

नीतिवचन 30:28 - और छिपकली हाथ से पकड़ी तो जाती है, तौभी राजभवनों में रहती है।

छिपकली किसी न किसी प्रकार घर में आ ही जाती है। उसका रिश्ता बड़े- भवनों और साज-सज्जा से है। उसके पंजो में कुछ ऐसी पकड़ होती है कि वह संग और चिकने से चिकने कपड़े पर भी चल लेती है।

छिपकली हमें विश्वास के बारे में शिक्षा देती है। ऐसा विश्वास जो परमेश्वर प्रतिज्ञाओं को दृढ़ता से थाम ले। विश्वास ही है जो स्वर्गीय स्थानों में प्रवेश करा पाता। है। विश्वास उस सत्य को थाम लेता है जिसके अनुसार परमेश्वर का आत्मा हमारी आत्मा को गवाही देता है कि हम परमेश्वर की सन्तान हैं। विश्वास ही है जो मुझे आश्वासन दिलाता है, "मैं उसे जिस पर मैं ने विश्वास किया है, जानता हूँ, और मुझे निश्चय है जि वह मेरी धरोहर की उस दिन तक रखवाली कर सकता है।"

फिलिप्पियों 1:6 - मुझे इस बात का भरोसा है कि जिसने तुम में अच्छा काम आरम्भ किया है वही उसे यीशु मसीह के दिन तक पूरा करेगा। 

अब हम दूसरे वर्ग के जन्तुओं को देखेंगे। 

नीतिवचन 30:28-30 - तीन सुन्दर चलनेवाले प्राणी हैं; वरन् चार हैं, जिन की चाल सुन्दर है सिंह जो सब पशुओं में पराक्रमी हैं, और किसी के कर से नहीं हटता;

सिंह सीधा चलता है, मार्ग से हटता नहीं। वह बिल्लियों से डरता नहीं है। ये उसे डरा नहीं सकतीं। सिंह अपने अविचलित चाल के लिए जाना जाता है। यह एक विश्वासी का गुण होना है जब वह विश्वास के लिए यत्न से प्रयास करता है। मुझे इससे प्रेरित पौलुस का ध्यान आता है जिसने कष्ट और पीड़ाओं में भी कहा -

प्रेरितों का काम 20:24 परन्तु मैं अपने प्राण को कुछ नहीं समझता कि उसे प्रिय जानें वरन् यह कि मैं अपनी दौड़ को और उस सेवा को पूरी करूँ, जो मैंने परमेश्वर के अनुग्रह के सुसमाचार पर गवाही देने के लिए यीशु से पाई है।

मेरे विचार में आज कलीसिया के शाप का कारण है दबे पांव, चोरी छुपे काम करने वाले प्रचारक और चिकनी-चुपड़ी बातें करने वाले कलीसियाई सेवक हैं। इंग्लैंड के राजा क्रोमवेल को निर्भीक राजा कहा जाता था। उससे कारण पूछा तो उसने कहा, "मैं ने सीखा है कि जब आप परमेश्वर का भय मानते है तो मनुष्य का भय कभी नहीं मानेंगे। विश्वासी का जीवन ऐसा ही होना चाहिए। 

अब आता है एक कुत्ता

नीतिवचन 30:31 - शिकारी कुत्ता और बकरा, और अपनी सेना समेत राजा ।

विश्वासी को एक शिकारी कुत्ते के समान होना चाहिए अर्थात् उसे क कर उसके सामने जो दौड़ है उसे धीरज से दौड़ना चाहिए। इब्रानियों 12:1-2 में लिखा है,

इस कारण जब कि गवाहों का ऐसा बड़ा बादल हम को घेरे हुए छ, तो आआ, हर एक रोकने वाली वस्तु और उलझानेवाले पाप को दूर करके वह दौड़ जिसे हमें दौड़ना है, धीरज से दौड़े और विश्वास के कर्ता और सिद्ध कर वाले थी की ओर ताकते रहें, जिसने उस आनन्द के लिए जो उसके आगे घरा
था, लज्जा की कुछ चिन्ता न करके जूस का दुःख सहा, और परमेवर के सिंहासन की दाहिनी ओर जा बैठा ।

यह "बकरा" वह पहाड़ी बकरा है जो पहाड़ की ऊँचाइयों में अपनी सुरक्षा का बोध करता है।

शिक्षा अति सुबोध है। विश्वासी यदि हम के समान ऊँचे स्थानों में विचरण करेंगे तो कठिन समय में आनन्द करेंगे। हबक्कुक 3:17-18 में वह कहता है,

चाहे अंजीर के वृक्षों में फूल न लगे, और न दाखलताओं में फल लगे, जलपाई के वृक्ष से केवल धोखा पाया जाए और खेतों में अन्न न उपजे, भेदशालाओं में भेड़-बकरियाँ न रहें और न थानों में गाय बैल हो, तौभी में यहोवा के कारण आनन्दित और मगन रहूंगा, और अपने उद्धारकर्ता परमेश्वर के द्वारा अति प्रसन्न रहूँगा। यहोवा परमेश्वर मेरा बलमूल है. वह मेरे पाँव हरिणों के समान बना देता है, वह मुझ को मेरे ऊँचे स्थानों पर चलाता है।
Proverbs Chapter 31: अध्याय 31

इस अन्तिम अध्याय को राजा लमूएल का भजन कहा गया है परन्तु इसका शीर्षक यदि 'पत्नी चुनने का परामर्श हो तो अधिक अच्छा होगा। 

नीतिवचन 31:1 - लमूएल राजा के प्रभावशाली वचन, जो उसकी माता ने उसे सिखाए।

मुझे पूरा विश्वास है कि यह अध्याय राजा सुलैमान के नीतिवचन है क्योंकि लमूएल नाम का कोई राजा नहीं था। सुलैमान को 2 शमूएल 12:25 में परमेश्वर ने 'यदिद्याह' नाम दिया था। अर्थात् "यहोवा का प्रिय" लमूएल का अर्थ परमेश्वर का भक्त । मेरे विचार में बतशेबा उसे प्यार से लमूएल बुलाती थी।


यह पुत्र के लिए माता की शिक्षा है। प्रसंगवश यह मातृत्व दिवस का एक अच्छा उपदेश है।

नीतिवचन 31:2 - हे मेर पुत्र, हे मेरे निज पुत्र ! हे मेरी मन्नतों के पुत्र ! 

वह सुलैमान से कुछ कहना चाहती थी क्योंकि उसने उसमें उसके पिता दाऊद के गुण देखे थे। उसे दाऊद का पाप स्मरण था। मेरे विचार में वह बतशेबा का पाप नहीं था। मत्ती अध्याय एक में लिखा है - मत्ती 1:6

दाऊद से सुलैमान उस स्त्री से उत्पन्न हुआ जो पहले उरियाह की पत्नी थी ।

बतशेबा का नाम नहीं लिया गया है। मेरे विचार में, परमेश्वर यह दिखाना चाहता है वह पाप दाऊद का था। वह देख सकती थी, सुलैमान के सामने भी वही परीक्षा है। अतः वह उसे समझा रही है। वह उसे मन्नतों का पुत्र कहती है अर्थात् वह उसे परमेश्वर को अर्पित कर चुकी थी।

नीतिवचन 31:3 - अपना बल स्त्रियों को न देना, न अपना जीवन उनके वश कर देना जो राजाओं का पौरूष खो देती हैं।

वह दाऊद को जानती थी।

नीतिवचन 31:4-5 - हे लमूएल, राजाओं का दाखमधु पीना उनको शोभा नहीं देता, और मदिरा चाहना, रईसों को नहीं फबता: ऐसा न हो कि वे पीकर व्यवस्था को भूल जाएँ और किसी दुःखी के हक को मारें ।

अधिकारी गण प्रायः मधपान करते हैं परन्तु यह उचित नहीं है।

नीतिवचन 31:6-7 - मदिरा उसको पिलाओ जो मरने पर है, और दाखमधु उदास मनवालों को ही देना; जिस से वे पीकर अपनी दरिद्रता को भूल जाएँ और अपने कठिन श्रम फिर स्मरण न करें।

यह सुलैमान को समझाती है कि मदिरा केवल औपधि रूप में ही अच्छी होती है।

नीतिवचन 31:8-8 - गूंगे के लिये अपना मुँह खोल, और सब अनाथों का न्याय उचित रीति से किया कर अपना मुँह खोल और धर्म से न्याय कर, और दीन दरिद्रों का न्याय कर।

सुलैमान को ईमानदार, न्यायसंगत और निष्पक्ष रहना सिखाती है।

अब वह उसे पत्नी चुनना सिखाती है। यह वास्तव में परमेश्वर का सुझाव है। 
नीतिवचन 31:10 - भली पत्नी कौन पा सकता है? क्योंकि उसका मूल्य मूंगों से भी बहुत अधिक है। उसके पति के मन में उसके प्रति विश्वास है। 

"भली पत्नी" अर्थात् चरित्रवान, अडिगस्वभाव की स्त्री, योग्यता से पूर्ण पत्नी । उसे आराम कुर्सी पर बैठने वाली नहीं होना चाहिए। स्त्रियाँ अधिकतर घर कार्य में व्यस्त रहती हैं।

यह एक व्यस्त स्त्री का चित्रण है:

नीतिवचन 31:11 - और उसे लाभ की घटी नहीं होती।

यह विश्वासयोग्य होगी। उसे लाभ की घटी नहीं होगी।" वह अपने पति का पैसा नहीं उड़ाएगी। वह उसकी सहायक होगी। परमेश्वर ने स्त्री को पुरूष का दास नहीं बनाया है। उसे अपने पति का साझेदार बनाया है। परमेश्वर ने हव्या को आदम का अर्धाग या आधा अंग बनाया था। जब तक परमेश्वर ने आदम को हव्या न दी तब तक वह अधूरा था।

नीतिवचन 31:12 - वह अपने जीवन के सारे दिनों में उस से बुरा नहीं, वरन् भला ही व्यवहार करती है।

यह सच्ची सहायक है।

नीतिवचन 31:13 - वह ऊन और सन ढूँढ-ढूँढकर, अपने हाथों से प्रसन्नता के साथ काम करती है।

वह परिश्रम करने से पीछे नहीं हटती है।

नीतिवचन 31:14 - वह व्यापार के जहाजों की नाई अपनी भोजन वस्तुएँ दूर से मंगवाती हैं।

यह मोलभाव करके ही पैसा खर्च करती है।

नीतिवचन 31:15 - वह रात ही को उठ बैठती है, और अपने घराने को भोजन खिलाती है और अपनी दासियों को अलग अलग काम देती है। 

वह घर सम्भालना जानती है। वह रात में भी काम करती है। और एक अच्छी माता है।

मुझे अपने बचपन का ऐसा कोई समय ध्यान नहीं आता है कि मैं ने सुबह जागते समय अपनी माता को बिस्तर में देखा हो। बुढापे में वह ऐसी नहीं थी परन्तु जवानी में जब मैं सोकर उठता तब वह नाश्ता तैयार कर चुकी होती थी !

नीतिवचन 31:16-17 - वह किसी खेत के विषय में सोच विचार करती है और उसे मोल ले लेती है; और अपने परिश्रम के फल से दाख की बारी लगाती है। वह अपनी कटि को बल के फेंटे से कसती है, और अपनी बाहों को दृढ़ बनाती है।

वह निपुण स्त्री है। और घर की अच्छी देख-भाल करती है।

नीतिवचन 31:18 - वह परख लेती है कि मेरा व्यापार लाभदायक है। रात को उसका दिया नहीं बुझता ।

वह इस कहावत को सच सिद्ध करती है, "पुरूष का काम सूरज से सूरज तक होता है परन्तु स्त्री के काम का अंत नहीं है।"

यह तुलनाला अध्ययन है।
नीतिवचन 31:18-20 - वह अटेरन में हाथ लगाती है, और चरखा पकड़ती है। वह दीन के लिये मुट्ठी खोलती है, और दरिद्र के संभालने के लिए हाथ बढ़ाती है।

वह एक उदार मनुष्य है।

नीतिवचन 31:21 - वह अपने घराने के लिये हिम से नहीं डरती, क्योंकि उसके घर के सब लोग लाल कपड़े पहनते हैं।

मुझे अब भी स्मरण है कि मेरी माता मेरी पतलूनों में पैबन्द लगा कर उन्हें सुधार देती थी। 

नीतिवचन 31:28 - वह बुद्धि की बात बोलती है, और उसके वचन कृपा की शिक्षा के अनुसार होते हैं।

वह अपने परामर्श और प्रबोधनों में बुद्धि की बातें करती थी। नीतिवचन 31:30- शोभा तो झूठी और सुन्दरता व्यर्थ है, यहोवा का भय मानती है, उसकी प्रशंसा की जाएगी।

युवको, पहले तो आपको एक विश्वासी युवती खोजनी होगी। तब मैं आशा करता हूँ कि वह सुन्दर हो। दोनों बातें होना अच्छा ही है।" जो स्त्री यहोवा का भय मानती है, उसकी प्रशंसा की जाएगी।" यह सबसे अधिक महत्वपूर्ण है।

नीतिवचन 31:31 - उसके हाथों के परिश्रम का फल उसे दो, और उसके कार्यों से सभा में उसकी प्रशंसा होगी।

मेरे विचार में इसी कारण हम मातृत्व दिवस मनाते हैं। माताओं को सम्मानित करना उचित है तथापि कुछ माताएँ इसके योग्य नहीं हैं।

नीतिवचन युवकों के लिए एक अति उत्तम पुस्तक है परन्तु युवतियों के लिए भी इसमें अनमोल रत्न है। सच तो यह है कि हम सब इस अद्भुत पुस्तक से शिक्षाएँ ग्रहण कर सकते है।
